`Tatil günümün sabahında biraz fazla rahat davrandım. Tamamen geç kalmıştım.`
`...Ve üstüne üstlük, tam evden çıkmaya çalışırken şu sinir bozucu annem bana ayak işi dayattı...`
`Bugün Rena ve Mion'un bana Hinamizawa'yı gezdirecekleri gündü.`
`Rena ve Mion çoktan buluşma yerinde bekliyorlardı.`
`"Kei-chan, geç kaldın!"`
`"Üzgünüm, üzgünüm! Dün gece izlediğim program gerçekten ilginçti! Onu suçla!"`
`"Ooh~ Geç kalıp iki kızı bekletmenin bahanesi bu mu yani!?"`
`"...Mii-chan, sen de şimdi geldin."`
`"Ahahahahaha~!...☆`
` Dün geceki 'Hayatında Bir Gün' bölümü ilginçti, değil mi?"`
`O da benim kadar kabahatliydi.`
`Rena oldukça ağır görünen bir sepet taşıyordu.`
`O... da ne?`
`Mion, dile getirmediğim soruma göz kırparak cevap verdi.`
`Doğru. Rena gerçekten de piknik sepeti hazırlamış!`
`"Kei-chan, sen gittikten sonra Rena...`
` elinden ne geldiyse hazırladı!"`
`"Yapması için onu zorlamadım ki...!"`
`"...Ö-Önemli bir şey değil...`
` bu yüzden dert etmeyin...`
` Tamam mı?☆"`
`"Dün geceden beri böyle, biliyor musun!?`
` Bunun sorumluluğunu üstlenebilir misin!?"`
`"Tamam, tamam... Sonuçta ben bir erkeğim.`
` Sorumluluğunu alıyorum."`
`"...Ha...?`
` ...S-So... sorumluluk mu...!? Ne için!? Ne için!?"`
`İkimiz de yavaşça dönüp Rena'ya bakarken, bakışlarımız aşağıya, taşıdığı kocaman sepete kaydı.`
`Sepetin tamamen yemeklerle dolu olması mantıken mümkün görünmüyordu.`
`...Ama burada söz konusu olan Rena'ydı!`
`"...`
` İki kiloya yakın... sanırım?"`
`"Rena'nın onu kaldırırken biraz zorlandığını görebiliyordum...`
` Ben beş derim."`
`"...Abartıyorsun!`
` Keiichi-kun sonuçta bir erkek!`
` Onun çok yiyebileceğini düşündüm, o yüzden... bolca yaptım... Tamam mı?☆`
` ...Ahaha... Hadi gidelim!`
` ...Heave ho!"`
`Nasıl kaldırdığını gördüğümde, içindeki tek şeyin yemekler olduğuna inanmakta güçlük çektim.`
`"...Düzeltme. Ben de beş kilo diyorum..."`
`"Yardım edeceğim. ...Ama hepsinin yenmesi gerekiyor!`
` Rena'yı üzersen seni affetmem, anladın mı!?"`
`O anda yapabileceğim tek şey biraz daha fazla acıkmak için egzersiz yapmaktı...`
`Sohbeti bitirdikten sonra, yavaş yavaş yürümeye başladık.`
`Hafif sabah güneşiyle yıkanan kaygısız bir yürüyüş.`
`Şehirde geçirdiğim zamanlarda böylesine huzur dolu bir şeyin varlığını hayal bile edemezdim.`
`Ne de olsa burası taşraydı.`
`Burada hafta sonları işe giden pasaklı masabaşı çalışanları yoktu.`
`Gerçekten güzel bir yerdi... huzurlu ve sessiz.`
`Köy ne kadar seyrek nüfuslu olsa da, etrafta dolaşırken bile insanlarla karşılaşabiliyordunuz.`
`"Ah, iyi günler."`
`"İyi günler.`
` Oh, sanırım... Maebara-kun sen oluyorsun?"`
`İki yol arkadaşım karşılaştığımız herkesle selamlaştı.`
`Yoldan geçenlerin hepsi adımı dahi biliyordu.`
`"Ne zaman bu kadar ünlü oldum!?"`
`Üç kişinin yanından geçtik ve, üçü de beni tanıyınca, biraz tedirgin hissetmeye başladım.`
`"Ahaha, bunu söylemek biraz üzücü geliyor.`
` Hinamizawa'da çok az insan olduğu için herkes herkesi tanır."`
`"Yani bu demek oluyor ki...`
` Yani tanımadıkları bir yüz yanlarından geçtiğinde, otomatik olarak onun buraya yeni taşınan Maebara-san olduğunu mu varsayıyorlar?"`
`"Aynen. İşler böyle yürüyor."`
`Sadece böyle bir yerde yapabileceğiniz bir eleme yöntemiydi... ama oldukça etkiliydi.`
`Şu andan itibaren iyi bir izlenim bıraktığımdan emin olsam iyi olur.`
`Kitapçıda müstehcen bir dergiye aval aval bakarken yanlışlıkla yakalanırsam... Ertesi güne bütün köylülerin beni zampara ilan etmeleri hiç de şaşırtıcı olmaz...!`
`Hinamizawa hafife alınacak bir yer değil...!`
`Bu, bu kâbusun sonu değil.`
`"Tabii ki onları tanıyorum.`
` İlk tanıştığımız kişi Makino bisiklet dükkanındaki yaşlı adam Takezou'ydu.`
` Hobileri bonsai yetiştiriciliği ve flüt çalmak."`
`"Ondan sonraki, bakkalcı'nın ikinci oğlu Daisuke-kun'du.`
` Hobisi keskin nişancılık, ve gelecekte usta bir keskin nişancı olmayı umuyor."`
`"Az önce karşılaştığımız kişi de Irie kliniğindeki hemşire Miyo-san'dı.`
` Hobileri kuş gözlemciliği ve fotoğrafçılık."`
`"...Yanından geçtiğimiz herkesin ismini biliyorsunuz...`
` ve hatta profillerini bile!?"`
`Şaşkınlığımı gören Mion ve Rena bakışıp kahkahalara boğuldular.`
`"Yani, evet.`
` İnsanların komşularını neredeyse hiç tanımadığı şehirler gibi değiliz."`
`"O zaman deneyelim.`
` Sen, oradaki, ben kimim?"`
`"Ahahaha.`
` Maebara Keiichi-kun.`
` Bazı kaba şeyler söylüyorsun ama aslında nazik ve utangaç birisin."`
`"Sen buraya nakil olalı üç hafta oldu.`
` Hobin öğleden sonra uyuklamak.`
` Son zamanlarda boxer giymeye başladın.`
` ...Değil mi?"`
`"Bu kadar yeter, bu kadar yeter!!"`
`"...B-Boxerlar..."`
`"Yeter artık!"`
`Görünüşe göre burada saklı tutabileceğin kesinlikle hiçbir şey yok.`
`Hinamizawa hafife alınacak bir yer değildi!`
`"Bu, etrafı gezdirmekten çok, sanki benle hava atıyormuşsunuz gibi hissettiriyor."`
`"Aynen öyle."`
`"Ne de olsa etrafta böyle dolaşıyoruz.`
` Bu herkese kendi gözleriyle görme şansı verecek.`
` Kei-chan'ın Hinamizawa'ya çok iyi uyum sağladığını!"`
`"Hinamizawa'nın nüfusu azalıyor.`
` ...Bu nedenle köylüler buraya yeni gelen herkesi hoş karşılar."`
`"Şaka yapıyor olmalısınız" gibi bir şeyle geçiştirmeyi düşündüm, ama kendimi tuttum.`
`Şehre yeni taşınan birini daha önce hiç böyle karşılamış mıydım...?`
`Böyle düşününce söylediklerinin şaka olmadığına inandım.`
`Birinin daha yanından geçtik.`
`Tabii ki yine aynı şekilde selamlandık.`
`"Amanın, iyi günler.`
` İyi anlaştığınızı görmek harika!"`
`"Bu hanımefendi Fujishima-san.`
` İyi günler~!"`
`"Aman, Maebara-kun! Her iki kolunda da güzel bir kız olması senin için ne kadar harika!`
` Nasılsın bakalım?`
` Buradaki hayata alışıyor musun?"`
`Şehirde yaptığım gibi hazır bir cevap kusmak yerine, vurgulu bir baş sallamasıyla karşılık verdim.`
`Yaşlı kadın kıkırdadı ve ne kadar enerjik olduğumu takdir ettiğini dile getirdi.`
`"Good!"`
`Rena ve Mion'a dönüp baktığımda bana göz kırptılar.`
`"...Öyleyse, şimdi.☆`
` Öğle yemeği vakti geldi mi acaba?`
` ...Acaba?"`
`Rena'nın ışıltılı gülümsemesi hem benim hem de Mion'un unutmaya çalıştığı bir olayın yaklaştığını işaret ediyordu.`
`İkimiz de birbirimize baktık.`
`"...Ben bir erkeğim. Elimden geleni yapacağım.`
` ...Ama bu çok fazla!"`
`"...Sorun değil, Kei-chan. Bunu yaşlı moruğa bırak."`
`...Mion daha önce hiç şu anki kadar güvenilir görünmemişti.`
`Sınıf Temsilcisi'nden daha azını beklemezdim!`
`"Rena, eğer yemek yiyeceksek, güzel manzarası olan bir yere gidelim."`
`"...Uwaa... Evet!`
` İyi fikir. Katılıyorum~!"`
`Rena, Mion'un önerisine yanıt olarak mutlu bir şekilde başını salladı.`
`Taştan basamakların zirvesine vardığımızda, hayal gücümden fırlamış gibi duran bir tapınak önümüzde belirdi.`
`Yıllar içinde biraz yıpranmış olsa da, yere dökülen yapraklar süpürüldüğü için derli toplu bir görünümü vardı.`
`"Burası Furude Tapınağı.`
` Muhtemelen etraftaki en iyi manzaraya sahip yer!"`
`"Burayı hatırladığından emin ol!`
` Bir sonraki sefer burada bir festival düzenlenecek."`
`"Ahh. Festival sezonu için biraz erken değil mi?"`
`"Watanagashi bir yaz festivali değil. Uzun zaman önce, kışın bitişini kutlamak için yapılırdı."`
`Festivallerin yazın yapılması gerektiğini düşündüğüm için utandım.`
`"Hadi o zaman... yemekleri dağıtalım...`
` ve işte..."`
`Çeşitli renklerdeki yemek kutuları birbiri ardına plastik örtünün üzerine yerleştirildi.`
`Çok lezzetli kokuyordu.`
` Bunlar Rena'nın ev yemekleriydi.`
` Lezzetli olacağını söylemeye gerek yoktu.`
`...Ama bunların hepsini bitirmek mümkün mü!?`
`Hey, Mion! Hepsini bitirmek için güzel bir manzaradan daha fazlası gerekecek, farkında mısın!?!?`
`"...İyi öğlenler."`
`Rika-chan ve Satoko.`
`...Onlar neden burada!?`
`Mion sırıtarak bana baktı.`
`A-Anlıyorum... bu onun gizli planıydı... sayıların gücü...!`
`Teşekkür ederim, Mion!`
`Tüm parçalar yerine oturduğunda takip etmek benim uzmanlık alanım!`
`"Böyle bir karmaşa yaşandığı için gelmek zorundaydık...`
`...`
` Bunun anlamı ne!?!?"`
`"Görmüyor musun?`
` Öğle yemeği vakti.`
` Büfe tarzı.`
` Rena'nın el yapımı gurme yemekleri."`
`"O kadarını görebiliyorum!!`
` Neden arazimize muşamba serdiniz!?!?"`
`"Tapınak halka açık. Özel mülk değil."`
`"...Keiichi haklı.`
` Burası herkesin arazisi."`
`"Wow~... Rika-chan çok iyi bir kız...!!`
` Otursana!`
` Bizimle ye!"`
`Rika-chan için bir yer açtıktan sonra, hemen Satoko'ya sırtımı döndüm.`
`"Bekle bir saniye!`
` Benim yerim nerede!?"`
`"Senin için yer yok ve yiyecek bir şey de yok!"`
`"...M-Merak etme... Satoko-chan için de biraz var..."`
`"Yok! Satoko'nunkileri de yiyeceğim!!"`
`"Buna izin vermeyeceğim!!!`
` Rikaa!"`
`"...İşte, yemek çubukları."`
`Satoko da ben de birbirimize girerek yemeklere atladık.`
`"Dostum, gerçekten... Kei-chan, insanları kandırmakta çok iyisin.`
` ...Bu konuda yetenekli olabilirsin."`
`"Al bir tabak. Birer tane de Mii-chan ve Rika-chan'a."`
`Rena yemek çubuklarını ve kağıt tabakları çıkardı.`
`"...Acele etmezsek, hepsi bitecek."`
`"Doğru. Peki o zaman!`
` Bu savaşa başlayalım mı!?"`
`"Lütfen bolca yiyin!`
` Herkese yetecek kadar var.☆"`
`Rena bir termos açtı.`
`Tam o sırada, bu öğle yemeğinin beş kişinin yiyeceği varsayımıyla yapıldığını fark ettim.`
`Ne kadar çok olduğu değişmemişti, ama arkasındaki ima farklıydı.`
`"Bu hamburgeri yemene izin vermeyeceğim!!"`
`"Hurk!!`
` Dirseğini kullanmak kurallara aykırı, Satoko!!"`
`"Yakamın arkasından tutman da kurallara aykırı!!!"`
`Zorlu bir mücadeleydi. Açılış hamlelerinde tüm momentumuyla ve dirseğiyle blok yapan Satoko, üstünlüğü ele geçirmiş gibi görünüyordu. Ama yemek çubuklarını kullanma becerilerimiz arasındaki fark ölümcül oldu ve bana üstünlük kazandırdı!`
`"Aaah! Son köfteeeeeeeeeeeeeee!!!"`
`"Satoko Houjou mağlup edildi!!! NOM!!!!"`
`Satoko ve ben aynı anda boğulmaya başladık, arkaya doğru düştük ve kıvranmaya başladık.`
`Rika-chan, aslında boğazıma takılmış olmasına rağmen, temizlemek için başımı okşadı.`
`Bunu görmek Rena'nın kızarmasına ve heyecanla derin derin nefes almasına neden oldu. Sanki etrafında çiçekler uçuşuyor gibiydi.`
`Mion, Rena'ya kendisini hapse attırabilecek herhangi bir şey söylemekten kaçınmasını tavsiye etti.`
`Yemeklerimiz genelde böyle geçer.`
`...Elimden gelen her şeyi yapardım.`
` Sırf her şey böyle kalabilsin diye.`
`Şiddetli savaş sakinleşti,`
` ve nihayet herkesin konuşmaya başlayabileceği bir noktaya gelindi.`
`Termostan çay alırken hafiften iç geçirdim.`
`"Japonca'da bir şeyin tadını övmek için neden bu kadar az kelime olduğunu merak ediyorum!"`
`"Bunun nedeni yemek sırasında birliktelik fikrinin modern çağdan önce başlamamış olması değil mi?"`
`"Görünüşe göre, uzun zaman önce insanlar sessizlik içinde yemek yiyorlarmış.`
` ...Bu durum yemeği hazırlayanları biraz üzmüş olmalı, sizce de öyle değil mi?"`
`"Muhtemelen o zamanlarda insanlar yemek yemekle o kadar meşguldü ki, lezzetine iltifat edecek zamanları yoktu!"`
`Bu sadece senin için geçerli.`
`"Ama, bilirsiniz, güzel olduğunu duymak bile beni mutlu ediyor.`
` ...Çabalarıma değdiğini duymak, yani."`
`Bunu söylerken biraz kızardı.`
`"...Çok lezzetliydi."`
`Rika-chan kesinlikle mükemmel bir zamanlamayla Rena'ya doğrudan "övgü" yağdırdı.`
`Büyüleyici bir masumiyet ifadesiyle doğruca ona baktı.`
`"...Auh..."`
`"...Auh?"`
`Rena anlaşılmaz bir ses çıkardıktan sonra...`
` Duyulabilir bir "puf!" sesi ile kafasından bir duman halkası yükseldi.`
`"Hau~!!`
` ...Ri... Ri-Ri... Rika-chan, seni eve götüreceğim... Hayır, yani...!`
` Teşekkürler!!!!"`
`"...Gerçekten çok lezzetliydi."`
`Rena heyecandan kıpkırmızı kesildi, Rika-chan'ı kucakladı ve yanağını ona öyle sert sürttü ki neredeyse duyabilirdiniz.`
`"R-Rika-chan'ı övgüleri için ödüllendirmek için... Ta-da!`
` Bunlar özel servis!"`
`İki elma tavşanı! İçlerine kürdan batırdıktan sonra onları Rika-chan'a doğru uzattı.`
`Rika-chan onları kabul ettikten sonra, ortam aniden tuhaf bir şekilde değişti.`
`"...Ne oldu, Satoko?`
` Bu meydan okuyucu bakış da ne?"`
`"Herkes Rena-san'dan elma almak için uygun övgüleri hazırladı mı?"`
`"Kendini zorlama.`
` Zayıf kelime dağarcığınla ne tür bir övgü düşünebilirsin ki!?"`
`"Hohoho... Peki o zaman.`
` Göstermeme izin verin."`
`Satoko, Mion ve bana meydan okuyan bir bakış attıktan sonra sesinin tonunu aniden değiştirdi.`
`"Uh... Um, hey!`
` ...Rena-oneechan'ın yemeği? Satoko da nefis olduğunu düşünüyor..."`
`Satoko şirin şirin konuşurken somurtarak ona baktı.`
`Nee!`
` ...Bu nasıl övgü sayılıyor!?`
` Bu gözyaşlarıyla ikna etmek bile değil, şirinlikle ikna etmek, değil mi!?`
`Bu Rena ile sınırlı özel bir yetenek.`
`Rena kızardı ve başı dönerken daireler çizdi!!!`
`S-Sakın kanma, Renaaa!!!!`
`"...Aw... hau!!"`
`Tabii ki bu imkânsızı istemekti. Rena Satoko'ya sarıldı ve yanağını ona sürtmeye başladı.`
`"Taatlııııı!!`
` ...Satoko çok... taaatlıııııı...☆ ...seni eve götürmek...hau!"`
`Çevir,`
` sapla!`
` Uzat!`
` Satoko'ya da elmalı tavşanlar sunuldu.`
`Onları ağzına tıktıktan sonra yine o meydan okuyan bakışlarıyla Mion'a ve bana baktı.`
`Rena'yı alt etmesi sadece beş saniye sürmüştü.`
`B... Bu hiç adil değil!`
` Böyle bir numarası olduğunu düşünmek...!!`
`"Eğer seni bu kadar sinirlendiriyorsa, neden Rena-san'ı övgülerle ödüllendirmiyorsun~?"`
`Kaaahretsiiiiin!!`
` Bu adi bir numaraydı!!`
`Her şeyden önce, bu övgü bile değildi!!!`
`"Satoko.`
` Bununla kazandığını sanıyorsun, değil mi?`
` Size yüzeysel numaralarınızdan çok daha iyi bir şey göstermeme ne dersiniz!?"`
`"Ku-Kulağa harika geliyor, Mion!`
` Ne tür bir numara bu!?"`
`"Bunu yapan Kei-chan olacak."`
`"Neee!?"`
`"Ho ho ho! O zaman neden bana göstermiyorsun?`
` Yaşlı bir hizmetçinin çırpınışı!!"`
`...Önerdiği saldırı planı çok fenaydı.`
`Ama Satoko'yu yenmek için elimizdeki tek yol buydu!!`
`Çayımı yudumladıktan sonra, gayet doğal ve sakin bir şekilde konuşmaya başladım.`
` ...Mükemmellikle.`
`"...Gerçekten de güzel, değil mi?`
` ...Bunların hepsi taptaze, değil mi?"`
`"Ah, hayır.`
` ...Aslında çoğu... neredeyse hepsi donmuş şeylerdi..."`
`"O zaman Rena, hangilerini taze pişirdin?"`
`"...Uh...`
` Umm...`
` Şey...`
` B-Bu utanç verici... Söylememe lüzum var mı? ...Zorunda mıyım?"`
`Erkek bir çocuk + elle hazırlanmış yemeklerin sinerjisinden dolayı yüz ifadesi coşkuya dönüşmüştü.`
`"...Zaten biliyorum.`
` Bu... değil mi?"`
`"Uh?`
` ...Uh huh...!?`
` ...Uuu...!"`
`Rena daha da koyu bir kırmızı tona büründü, "İnanamıyorum!" kelimeleri neredeyse yüzüne kazınmıştı.`
`"N... Nasıl anladın...!?`
` ...Nasıl? ...Uu... Re-Rena'nın yaptığını..."`
`Tabii ki, Mion bana önceden söylemişti.`
`...Şimdiye kadar her şey mükemmel gitmişti!!`
`Utanmış gibi davrandıktan sonra bir tık bekledim.`
` ...Sıradaki...`
` son darbe.`
`"Rena... senin kokun vardı."`
`Etrafı bir sessizlik kapladı.`
`...Yüzü hâlâ kıpkırmızı olan Rena donup kaldı.`
`Küçük bir çığlıkla Satoko da kızardı.`
` Tabii ki, ben de...`
`"...Rena'nın el yapımı elmalı tavşanlarından birini... denemek isterdim...`
`...`
`...`
` ya da öyle bir şey..."`
`Tüm bunlar Satoko'ya karşı rekabet ettiğim için olsa bile... Çizgiyi bir 9 metre kadar aşmıştım, sanırım...`
`...Sonra, tam o anda...`
`Bwoooosh!!`
`Tavşanlarla dolu bir plastik saklama kabı.`
`"L-L-L-L-Lütfen biraz ye, Keiichi-kun!?!`
` Sa-Sa-Sa-Sana bolca yetecek kadar var...!!"`
`Huwarkh!? Anında, düzinelerce elma ağzıma tıkıldı ve beni yere düşürdü.`
`"T-T-Tamam.`
` A...`
` Ahhh de... K-K-K-Keiichi-kun...`
` ...Tehehehehe...☆"`
`Başımı zorla kucağına koydu ve ağzıma daha da fazla elma tıktı.`
` O ciyaklarken, birbiri ardına elmalar... ağzıma zorla tıkılıyordu...`
` ...`
`arttıkça artan`
`...`
`...`
` elm`
`...`
`...`
` alar...`
`...`
`"H-Hehlhmahara holdhu, Hahoho... Höhühhühhe höhhe... hhih khahhahanhıhh... (Elmalara 'noldu, Satoko? Görünüşe göre biz kazandık.)"`
`"Kei-chan, bu çok güzel bir fedaydı!!`
` Bu nasıl, Satoko!?`
` Bu bizim kesin zaferimiz, değil mi!?!"`
`"Buna inanamıyorum... böylesine bir numara!!!`
` B-Bu beni hiç rahatsız etmiyor!!!!"`
`Satoko dişlerini gıcırdattı, utanç içindeydi!`
` Başardık!!`
`Bilincim yavaşça benden kayarken zafer kazandığımı ilan ettim.`
`...O sırada Rena aniden bir şeyin farkına vararak ciyaklamasını kesti.`
`"...Rika-chan, sen yemiyor musun?`
` ...Tuzlu su... onu çok mu ağır yaptı, acaba...?`
` ...Acaba?"`
`Rika-chan baktı, kürdanı elmalı tavşandan çıkarıp avuçlarının içine aldı ve ne yapacağını şaşırmış görünüyordu.`
`"...Zavallı Bay Tavşan... Onun için üzülüyorum...`
` Onu...kurtarmak istiyorum."`
`Pwee!`
`...Bu Rena'nın burnundan fışkıran kanın sesiydi.`
`"...Taa...`
` Tata... Taatlııı~`
` ...`
`...`
`Bu akşam... seni...`
` seni eve götüreceğim...☆"`
`Ara sıra titriyor, başı ileri geri sallanıyordu.`
`Sonra kendine geldi, etrafımdaki tüm elmaları aldı, bir fwip fwip fwip ile onları topladı ve bir tabağa geri dizdi.`
`"Şimdi hepsi iyi, oldu mu...?`
` İşte, onları sana vereceğim, Rika-chan... tamam mı?`
` ...Tamam mı!"`
`Rika-chan, kendisine itilen tavşan tabağından sonra Satoko'nun elini bir hakem gibi kaldırdı.`
` Ve fısıldadı.`
`"...Bu bizim zaferimiz."`
`"...Nnn... ...NnneeEeeEeeEee!?!?`
` Comeback mi!?!"`
`"...Hen... Harhıhh huhuhhahıohuh... (Ben... artık umursamıyorum.)"`
`...Böylece...fedakarlığım... boşa gitmiş oldu...`
`Eğlence dolu, çılgın bir gündü.`
`Ama güneş batmaya başlar başlamaz, günün sonu gerçekten de çabuk gelmişti.`
`"Güle güle, Rena ve Kei-chan! Yarın görüşürüz~!"`
`"Mion, bugün için teşekkürler. Harika vakit geçirdim."`
`"Yarın görüşürüz~!!"`
`Satoko ve Rika-chan da evlerine gittiler. Mion ile yollarımızı ayırdık, ve sadece Rena ile ben eve dönerken akşam havasının tadını çıkardık.`
`"...Keiichi-kun, bugün geldiğin için teşekkürler.`
` ...Eğlenceli miydi?"`
`"Evet.`
` Çok eğlenceliydi.`
` Eve dönmek tıpkı bir eziyet olacak kadar!"`
`"Ah... O zaman, şey...`
` Biraz dolambaçlı bir yoldan gitmemizin sakıncası var mı... acaba?`
` ...Acaba?"`
`"Dolambaçlı yol mu?`
` Uzak mı?"`
`"Biraz yürüyeceğiz... ama çok uzun sürmez!"`
`Bütün gün yürüdüğümüz için biraz yorgun görünmüş olmalıyım.`
`Rena'ya sataşmak istemediğim için sessizce başımı salladım.`
`...Küçük bir patikadan geçip küçük bir tepeye çıktığımızda, arazi aniden önümüzde uzandı.`
`Orada... Yıkık dökük bir inşaat alanının kalıntıları gibi görünen bir yer görünüyordu.`
`Büyük bir çöp yığını bataklığa doğru yayılmıştı.`
`Muhtemelen yasadışı çöplük. Gazetede yazdığını hatırlıyorum.`
`"Ufufu!`
` Uzun zaman oldu~ Burada ne var acaba, Burada ne var acaba...!"`
`"Uzun zaman oldu derken... buradaki çöp yığınıyla ilgili... bir işin olduğunu mu söylüyorsun!?"`
`"B-Bunlar çöp değil!`
` ...Rena'ya göre, burası bir hazine yığını..."`
`Rena çoktan o meşhur 'tatlı' moduna girmişti.`
`Yani burada 'tatlı' bir şey mi var??`
`"...Whoa... Yeni bir yığın.`
` ...Sabırsızlanıyorum... Sabırsızlanıyorum...!"`
`Dengesizce duran yamaçtan kolaylıkla indi.`
` ...Doğma büyüme köylü bir kızdan daha azını beklemezdim.`
`"Hey, bekle, geliyorum`
` ...`
` Wohoahoa...!"`
`Şehirde yetişen halim tamamen acınacak durumdaydı...`
`"Sorun değil! Keiichi-kun, sen orada bekle! Çok sürmeyecek!"`
`Rena eşlik etmemi nazikçe reddetti.`
`"...Sakın düşme!`
` Adımına dikkat et!"`
`"Ben iyiyim, ben iyiyim.`
` Bu hiçbir şey değil~!"`
`Çöp yığınları arasında kelimenin tam anlamıyla sıçrayan Rena gözden kayboldu.`
`Geride bırakılmak hoşuma gitmiyordu ama bütün gün yorulduğum için beklemeye devam ettim.`
`Etrafta capcanlı Rena olmayınca, çevre hızla sessizliğe gömüldü...`
`...Higurashi'lerin ağlamaları havayı nazikçe serinletti.`
`Oldukça yorgun olduğum için biraz uykum gelmeye başlamıştı.`
`Tam o esnada, çakıl taşlarının çıkardığı ani ses beni birinin varlığından haberdar etti. İrkilerek arkamı döndüm.`
`Orada tipik görünümlü bir fotoğrafçı duruyordu. Kamerasıyla beni gözetliyordu.`
`Vücudu bronzlaşmıştı ve fit biriydi.`
` Ama onda güvenilmez bir şeyler olduğunu sezdim, ve biraz soğuk bir havası vardı.`
` ...Pekala, her halükarda kötü biri gibi görünmüyordu.`
`"W-Whoa!`
` ...Beni ürküttün!"`
`Arkamı döndüğümde ürkmüş olsa da tepkisi fazla abartılıydı.`
`Bu benim repliğim.`
`"...Burada ürken benim."`
`"Benim hatam, benim hatam.`
` Seni ürkütmek istememiştim. Hinamizawa'dan mısın?"`
`Bu sorudan onun öyle olmadığını anladım.`
`Şüpheli bakışlarımdan etkilenmeden, sormama gerek kalmadan kendini tanıttı.`
`"Ben Tomitake.`
` Serbest fotoğrafçıyım.`
` Hinamizawa'ya zaman zaman gelirim."`
`Sana kim olduğunu sormadım...`
`"Birinin onayı olmadan fotoğrafını çekmek oldukça kaba bir davranış."`
`"Benim hatam, benim hatam.`
` Genelde yabani kuşların fotoğrafını çekerim.`
` Reddedemiyorlar, anlarsın ya.`
` Ah hahaha!"`
`Yani, ne... Kuşlarla aynı olduğumu mu söylüyorsun?`
`"Hayır, şey, görüyorsun... alacakaranlıkta genç bir adamın görüntüsü sadece resmedilesiydi...`
` Sormadan fotoğrafını çekmeye çalıştığım için özür dilerim."`
`...Yetişkinler oldukça kurnaz.`
`Ürktüğüm için duyduğum tüm o kızgınlık, o bana yağ çekerken uçup gitti.`
`Benimle yakınlaşmaya çalışan bu adamla takılmaya hiç niyetim yoktu, ancak Rena yakında dönecek gibi görünmüyordu.`
`Ama bu adam... Tomitake-san... Benim temkinli tepkilerime aldırmadı ve kendi kendine konuşmaya devam etti.`
`"Keiichi-kun~! Beklettiğim için özür dilerim~!`
` İşim bitti!!"`
`Rena alttaki çöp yığınlarının birinden kafasını uzattı ve el salladı.`
`"Biriyle mi berabersin?`
` ...O orada ne yapıyor?"`
`Ben de bunu öğrenmek istiyordum.`
`"Kim bilir.`
` Belki de uzun zaman önce burada bulunan parçalanmış cesedi kontrol ediyordur."`
`Tomitake-san bir an için sarsılmış görünüyordu.`
`Uh-oh, Rena ve diğerleriyle konuşuyormuşum gibi cevap verdim.`
`"...Oldukça rahatsız edici bir olaydı... Kollardan birini hâlâ bulamadılar."`
`"Hahaha! Keiichi-kun, seni beklettiğim için üzgünüm~`
` Çok beklettim mi acaba?`
` ...Acaba?"`
`"Siz iki muhabbet kuşunu yalnız bıraksam iyi olacak.`
` Seni korkuttuğum için tekrar özür dilerim, 'Keiichi-kun.'"`
`Tomitake-san imalı bir şekilde kıkırdadı, sonra da alacakaranlıkta kayboldu.`
`Cevap yapıştırma şansımı kaçırmak beni biraz rahatsız etmişti.`
`"...Keiichi-kun, kızgın mısın?`
` ...Neden acaba?`
` ...Acaba?"`
`Rena'nın suçu değildi, bu yüzden şimdilik geçiştirmeye karar verdim.`
`"Nasıl geçti?`
` Bir hazine buldun mu?"`
`"Oh, evet~ Dinle dinle!`
` Ah ...um, şey!`
` Orada şey vardı...!`
` Bir Colonel Sanders bebeği!♪"`
`"Bir Colonel Sanders bebeği mi!?`
` ...Oh, o şey. Şu kızarmış tavuk dükkanının önünde her zaman olan heykellerden..`
` Şu gerçek boyutlu kukla mı?"`
`"...Evet! Colonel Sanders.☆`
` ...Hau... taatlııı... Onu eve götürmek istiyoruuuum...☆"`
`Neyin 'tatlı' olup olmadığına nasıl karar verdiğini anlayamadım... ama, şey, onu istiyormuş gibi görünüyordu.`
`"O çöp, değil mi?`
` Eve götürsen bile kimse umursamaz, değil mi?"`
`"Başka bir yığının altında kalmış.`
` ...Kolayca çıkaramam...`
` Orada hiç sokak lambası yok, yani yakında ortalık kararacak..."`
`Rena bir hazine bulduğu ve onu yanında götüremediği için oldukça üzgün görünüyordu.`
`"Sana yardım edeceğim.`
` Bugün hazırladığın o lezzetli pikniğin borcunu ödemek için."`
`"...Hau... Te... Teşekkür ederim..."`
`Tünemek için evlerine giden kuşlar, akşam karanlığının yakında üzerimize çökeceğini bildirdiler.`
`"Keiichi-kun yardım edecek.☆`
` ...Colonel Sanders'ı eve götürebilirim... hau..."`
`Rena rüya gibi bir ruh hali içinde sarhoş gibi sendeleyerek ilerliyordu.`
`Onu neşeli halinden çıkarmayacak bir şekilde sormaya çalıştım.`
`"...Hey, Rena.`
` Uzun zaman önce burada bir şey mi oldu?"`
`"Önceden burada bir baraj inşa ediyorlarmış.`
` Ama detayları bilmiyorum... hau..."`
`"Sadece bir kaza ya da benzeri bir şeyden haberdar...`
` olup olmadığını merak ediyorum."`
`"Bilmiyorum."`
`Ses tonu rahatsız edici derecede açıktı.`
`Bir cevaptan çok bir inkâr gibi geldi.`
`Oldukça şaşkın görünmüş olmalıyım.`
` Rena hemen yüz ifadesini yumuşattı.`
`"Aslında, bir yıl öncesine kadar burada yaşamıyordum."`
`"Ha?`
` Rena, sen de mi buraya nakil oldun?`
` Sanki buralı olduğundan emi..."`
`"Yani gördüğün gibi, öncesini pek bilmiyorum...`
` Üzgünüm.☆"`
`"Pek bilmiyorum; bu konuda konuşmak istemiyorum." Bana verdiği his buydu.`
`Düşünüyorum da, tabii ki de öyle olacaktı.`
` Bu, kızların konuşmaktan hoşlanacağı türden bir şey değildi.`
`"...Oldukça rahatsız edici bir olaydı... Kollardan birini hâlâ bulamadılar."`
`Eğer Tomitake-san'ın dediği gibiyse...`
`İçimde sadece Higurashi'lerin bilebileceğine dair bir his vardı.`
