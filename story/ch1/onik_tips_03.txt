`"...Kei-chan, yani sen zengin değil misin?"`
`"Durduk yere bu da ne böyle?`
` Daha önce okula limuzinle mi geliyordum?"`
`"Aylık ne kadar harçlık alıyorsun?"`
`"Yaklaşık 1000 yen..."`
`"Amanın, bu oldukça avam bir miktar."`
`"...Öğle yemeği normal şeylerden oluşuyor.`
` Zengin değil."`
`Neyden bahsediyorlar!?`
`Durup dururken harçlığımın sorulması ve sonra da bunun avam bir miktar olduğunun söylenmesi!`
`"Ahahahaha. Pardon, pardon!"`
`Rena yüzümdeki kuşku dolu ifadeyi sezdi ve kıkırdamaya başladı.`
`"Kei-chan... senin evin... oldukça büyük, değil mi?`
` Mimarisi yüzünden Hinamizawa'nın her yerinde insanlar ona Maebara Malikanesi diyor ve biraz da göze batıyor."`
`M-Maebara Malikanesi~!?`
`"Ev çok büyük olduğu için herkes dedikodu yapıyor ve ne kadar zengin olduğunuzu merak ediyor."`
`Anladım.`
` Şimdi anladım.`
`...Yani, iskeleti çok büyük.`
` Bazı yanlış anlamalara nasıl neden olabileceğini anlıyorum.`
`"Benim tahminime göre, evi inşa etmek için çok fazla para harcamışlar ve bu yüzden şimdi beş parasızlar~!"`
`"...Beş parasız kalmak, ne de büyük talihsizlik."`
`...Rika-chan başımı okşarken bana acıdı.`
` Milyoner muamelesi görürken dilenci muamelesine düştüm...`
`"Evet, hayallerinizi mahvettiğim için üzgünüm ama biz ne milyoner ne de fakiriz.`
` Biz normal, ortalama bir aileyiz."`
`"O kocaman eve normal diyemezsin!`
` Giriş epey görkemli ve kapısı da büyük bir kamyonun geçebileceği kadar geniş!!`
` Bu hiç de normal değil!"`
`Eviniz ne kadar büyükse, o kadar refah içindesiniz derler.`
`Evin bu kadar büyük olmasının nedeni babamın atölyesinin de içinde olması.`
`Bir sürü farklı atölye var ve birçok eseri farklı yerlere asılmış durumda.`
` Hepsi de çok büyük.`
`Bu nedenlerden dolayı, ailemiz aslında günlük yaşam için evin sadece üçte birini kullanıyor.`
`Babam bunu, araba dolusu insanların bir gün evde açacağı galeriyi görmeye gelebileceği şekilde planlamış.`
`...Bu arada, Mion'un bahsettiği giriş stüdyoya ait ve normalde kapalı.`
` Maebara ailesinin kullandığı giriş çok sade ve basit bir giriş.`
`İçerisi dışarıdan göründüğünden çok daha farklı.`
`"Kei-chan'ın evini keşfetme şansını gerçekten çok isterdim...`
` Zengin olmadığını iddia ediyor ama böyle bir evi var!!`
` Orada ne saklı olabilir ki!?"`
`"T-Taatlııı bir şey saklı olabilir! Hau~!"`
`"Muhtemelen mobilya alacak paraları yoktu, bu yüzden basit odalarla dolu olmalı!"`
`"...Eğer halısı olan odalar varsa, etrafta yuvarlanmayı çok isterim."`
`"Waa~! Bu harika olurdu, bu harika olurdu! Rena da yuvarlanmak istiyor~!"`
`...Görünüşe göre hayal güçleri giderek artıyor...`
`Pekala... Yakın bir gelecekte, hepsini evime davet etmek kötü bir fikir değil.`
`...Babam hanımlara bayılır, o yüzden stüdyosunu gezmelerine bile izin verebilir.`
`Gökyüzü her şeyin üzerini kaplarken higurashi'lerin ağlamaları da giderek yükseldi.`
`Hava sıcak ama temizdi. Yazın başlangıcı gibi kokuyordu.`
