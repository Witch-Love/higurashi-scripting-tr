`...Birisi bir süredir özür dileyip duruyor.`
`Ne için özür dilediğini merak ediyorum.`
`Kulak misafiri olmak yanlış geldi, bu yüzden görmezden gelmeye çalıştım.`
`Şehre son gidişimin üzerinden epey zaman geçmişti. Sadece bir akrabamın cenazesine katılmak için dönmüştüm.`
`Geçen aya kadar orada yaşıyor olmama rağmen, şehrin karmaşasını bunaltıcı buldum.`
`O gökdelenler ve çok şeritli yollar.`
`Yaya geçidinin melodik kakofonisi.`
`İstasyonun önünde bangır bangır yükselen reklam konuşmaları bile nostaljik bir his veriyordu.`
`Şimdiki yaşadığım yer bu denli canlı değil.`
`Sadece çekirgelerin cıvıltısı ve derelerin şırıltısı var.`
` Ve higurashi—akşam ağustos böceklerinin—ağlamaları.`
`Bu sessizlik bana kendimi yalnız hissettirmek yerine huzur duygusu aşılamaya başlamıştı.`
`Şu anda yaşadığım yerde hiçbir şey yok.`
`Sadece hamburgerci yok demek istemiyorum. Otomatlar bile yok.`
`Ne plakçı, ne restoran...`
` ne de oyun salonları.`
`Ya dondurmacı? Mümkün değil.`
`En yakın kasabada bu tür şeyler var ama bisikletle bile bir saat uzaklıkta.`
`Ama düşününce, o kadar da önemli bir şey değildi.`
`Eskiden yaşadığım yerde plakçılar, oyun salonları ve dondurmacılar vardı ama hiçbirinde takıldığım yoktu.`
`On yıldır şehirde yaşıyordum ama bir kez bile dondurmacıya gitmemiştim.`
`...En azından bir kere gitmeliydim.`
`Şimdi bundan biraz pişmanlık duymaya başladım.`
`...Birisi hala özür diliyor.`
`Kimden özür diliyor?`
`O kadar çok özür diledi ki... onu affet artık.`
`Kimsenin bu kadar çok özür dilemesine gerek yok.`
`Onu affetmeyi reddeden kişiye biraz sinirlenmeye başladım.`
`Yapılan yanlış ne kadar kötü olursa olsun, affedilemeyecek hiçbir şey yoktur.`
`Telafisi olmayan hata diye bir şey yoktur.`
`Sadece bir dahaki sefere daha dikkatli olmalısın.`
`...Hâlâ özür diliyor, şu anda bile.`
`O zaman... gerçekten affedilemeyecek bir şey mi yaptı?`
`Ne yanlış yaptığı hakkında hiçbir fikrim yok, ama affedilemeyecek bir şeyse, onu affetmek için daha fazla neden var demektir.`
`Ne kadar özür dilerse dilesin, hiçbir şey değişmeyecek.`
`Ama yine de, yürek parçalayan bir sesle özür dilemeye devam ediyor...`
`Hey, sen. Özür dilediği kişi...`
`Neden onu affetmiyorsun?`
`Öyle acıklı bir sesle... özür diliyor ki...`
`"Keiichi, neredeyse geldik.`
` Uyan."`
`Babamın dürtüklemesiyle sonunda uykumdan uyandım.`
`Görünüşe göre tren son durağına varmıştı.`
`Hızlı trenden köy yollarına kadar her şeyi kullanarak saatler geçirmiştik.`
`Pencerenin ardındaki manzara ile yarım gün önce bulunduğum şehrin aynı ülkede olduğuna inanmak zordu.`
`Hayır... hatta aynı döneme ait olduklarına bile.`
`Oradan bir arabayla dağların derinliklerine doğru ilerleyecektik.`
`Dağ yolunu kaplayan sık ormanın aniden açıldığı yeri geçtikten sonra...`
`İşte, şimdi yaşadığım yer. Hinamizawa.`
