`Yaza yaklaşıyor olsak da, sabah havası hâlâ soğuktu.`
`Buna karşılık, ciğerlerinizi ferah ve temiz havayla doldurabiliyordunuz.`
`Pencereyi açtığımda yemyeşil bir manzarayla karşılaştım.`
`Ağaçlardan başka hiçbir şey yoktu.`
`Komşu ev de çok uzakta, diğer taraftaydı.`
`Yani muhtemelen bu manzaranın ve bu havanın tadını çıkaran tek kişi bendim.`
`Derin bir nefes daha alarak ciğerlerimi doldurdum.`
`Hinamizawa'da yaşamaya başladığımdan beri havanın bile kendine has bir tadı olduğunu öğrendim.`
`Okul için hazırlanmayı çabucak bitirdim ve kahvaltı için aşağıya indim.`
`Sadece annem vardı. Babam ortalıkta görünmüyordu.`
`Muhtemelen sabahın erken saatlerine kadar çalışmıştı.`
`Babamın ressam olarak oldukça alışılmadık bir mesleği vardı.`
`Çok rahat bir meslek.`
`İstediğin zaman kalkarsın, istediğin zaman uyursun ve istediğin zaman çalışırsın.`
`Bu rahat yaşam tarzını o kadar kıskanırdım ki,`
`okul ödevime büyüdüğümde ressam olmak istediğimi bile yazmıştım. Babam bu konuda çok mutluydu.`
`Sadece kolay göründüğü içindi. Yine de bunu ona asla söylemezdim.`
`Annem kahvaltılıkları masaya koydu.`
`Deniz yosunu, sebze turşusu, çiğ yumurta ve ızgara somon.`
`Annem o kadar iyi bir aşçıydı ki, korkutucuydu.`
`Eksiksiz, mükemmel, ideal bir kahvaltı.`
`"Program" kelimesinin anlamını bile bilmeyen babamın aksine, annem hiçbir zaman vaktini ya da emeğini boşa harcamazdı.`
`Miso çorbasını getirirken küçük bir melodi mırıldandı. Bugün keyfi yerinde gibiydi.`
`"Buraya taşındığımızdan beri erken kalkıyor olmana çok seviniyorum Keiichi."`
`"Eğer erken kalkmazsam, senin erkenden yaptığın kahvaltılarına yetişemem!"`
`İyi olduğum için övüldükten sonra ukalaca bir cevap vererek şirin olduğumu sanıyordum.`
`"Bir kase pilav mı? Yoksa yarısı yeterli olur mu?"`
`"Doldur gitsin."`
`Önce yosunla birlikte dumanı tüten pilavın tadını çıkardım.`
` Sonra da üstünü yumurtayla kapladım.`
`Pilav lokmaları arasında turşuların kıtırlığının tadını çıkardım.`
`Hiç de fena değil.`
` Her zamanki gibi mükemmeldi.`
`Tabağımı temizlerken annem bana sıcak bir şekilde gülümsedi.`
`"Buraya taşındığımızdan beri kahvaltıyı aksatmadığın için çok mutluyum Keiichi."`
`Şehirde yaşarken pek erkenci değildim.`
`Okul başlamadan önceki son dakikaya kadar uyurdum ve nadiren kahvaltı ederdim.`
`Annemin her sabah bana hazırladığı kahvaltıyı boykot etmek... muhtemelen dershaneye gitmeye zorlanmamı protesto edebilmemin tek yoluydu.`
`...Sanırım bu, asilik dönemi diyebileceğiniz bir şeydi.`
`Onun her gün erkenden kalkıp hazırladığı kahvaltıya bakmazdım bile.`
`Eğer zamanda geriye gidebilseydim, kendimi tokatlardım.`
`Saatin farkında olan annem, genişçe sırıtarak beni itekledi.`
`"Rena-chan ile buluşma vaktin gelmedi mi?`
` Hadi, hadi."`
`Annem, oğlunun bir kızla okula yürümesinden gerçekten hoşlanıyor gibiydi.`
`Rena benim sınıf arkadaşlarımdan biri.`
`İnsanlarla ilgilenmeyi gerçekten çok sever, her gün mutlaka benimle buluşmaya gelirdi.`
`Bana kalırsa, benim yaşımda bir erkeğin bir kızla okula yürümesi çok aptalcaydı...`
`Ama, şey, bir sınıf arkadaşımı her gün bekletmek de pek düşünceli bir davranış olmaz.`
`...Cidden, acaba Rena her sabah beni orada ne kadar bekliyor...?`
`Miso çorbasından son bir yudum alarak kapıya doğru koştum.`
`"Lütfen Rena-chan'a turşular için teşekkür et~!"`
`Düşündüm de, o turşular marketten değillerdi, değil mi?`
`...Bunun farkında olsaydım, biraz daha tadını çıkarırdım!`
`"Günaydın!"`
`"Keiichi-kun~!`
` Günaydın~!"`
`Neşeli selamlaması sabahın kendisi kadar ferahtı.`
`"Her zaman çok erkencisin.`
` Bir ara uyumayı denemelisin."`
`"Eğer uyursam, seni bekletmiş olurum."`
`...Çok duyarlı ve çok iyi bir insan.`
`"Eğer öyle bir şey olursa, seni beklemeden giderim."`
`"Keiichi-kun, çok soğuksun.`
` Ben seni her zaman bekliyorum..."`
`"Tozu dumana katıp giderim.`
` Arkama bile bakmam."`
`"Neden bu kadar kötüsün acaba?`
` ...Acaba?"`
`Rena'nın yüzünde hafif endişeli bir ifade vardı.`
`Ruh hali bu kadar çabuk değiştiği için onunla uğraşmak oldukça eğlenceliydi.`
`"Şakaydı. Seni beklerdim."`
`Bu sözlerle Rena rahatlamış gibi görünüyordu.`
`Yüzü kıpkırmızı oldu.`
`"...Ah ...Te-Teşekkürler..."`
`"Rena, sen gelene kadar sonsuza dek beklerdim.`
` Ne kadar uzun sürerse sürsün."`
`"...Ah-ah, ah...`
` ...So...`
` Sonsuza dek..."`
`Rena kıpkırmızı oldu, beyni kısa devre yaptığı için başından buharlar yükseliyordu.`
`Bu tür konuşmalara karşı özellikle zaafı var.`
`Uğraşması bu kadar eğlenceli birini bulmak oldukça nadir rastlanan bir durum.`
`"Rena, hiç romantik bir roman okudun mu...?"`
`"...Hı...`
` ...Ah ...Okumadım.`
` D-Daha önce hiç okumadım."`
`Bu yanıttan anladığım kadarıyla onlarla ilgileniyordu ama gidip satın almaya utanıyordu.`
`Eğer bir tane okursa ne olacağını hayal bile edemiyordum.`
`Muhtemelen kıpkırmızı olur ve bayılırdı...`
`"Ah, evet, annemden mesaj var. Turşular için teşekkür ediyor."`
`"Ö-Önemli bir şey değildi. Rica ederim~.`
` Nasıldı?`
` Çok tuzlu değildi, değil mi?"`
`O kadar tuzlu değildi.`
`Aslında, oldukça hafif bir tadı vardı.`
`...Dürüst olup iyi olduğunu söylemek iyi olurdu, ama sanırım bu kadar açık sözlü olamayacağım.`
`"...Ondan önce bir şey sormak istiyorum.`
` Turşuyu kuran sen miydin, Rena?`
` Yoksa annen miydi?"`
`"Ha?`
` ...Ha? Neden soruyorsun?`
` Çok...`
` Çok mu tuzluydu...?"`
`Çılgınca paniklemeye başladığında tavrı tamamen değişti.`
`"Rena, sen miydin? Yoksa annen miydi?"`
`"...Ne-Neden kimin yaptığını soruyorsun?`
` ...Neden!?"`
`"Kimin yaptığına bağlı olarak, onun hakkındaki görüşüm büyük ölçüde değişebilir."`
`"...Huh, huh uh...!?"`
`Parmaklarıyla çılgınca sayıyor, turşu yapmak için kullandığı tuz miktarını hatırlamaya çalışıyordu.`
`...Onunla uğraşmaya çalışmıyordum ama kendimi tutamadım.`
`Bu tür şeylerden zevk alan erkekler muhtemelen en kötü kişilerdir.`
` ...Benim gibi erkekler.`
`Rena endişeyle ağzını tekrar tekrar açıp kapatarak bir yanıt vermeye çalıştı.`
`"...R-Rena'ydı..."`
`"Lezizdi."`
`"Ha?"`
`"Oldukça güzeldi, tıpkı öncekiler gibi. Pilava çok yakıştı."`
`Yüzü yine kıpkırmızı oldu.`
` Tamamen kendinden geçmişti.`
`Onunla uğraşmak etmek gerçekten çok eğlenceliydi.`
`Rena'nın bazı aşağılık insanlar tarafınca suistimal edilmemesi için dua ediyorum.`
`Böyle devam et, Rena. Sıradan bir insan gibi karşılayana kadar seni eğiteceğim!`
` ...Ya da ben kendi başıma öyle karar vermiştim.`
`"Hadi gidelim! Mion'u bekletirsek, susmak bilmeyecek."`
`Aksi takdirde dalgın dalgın takılmaya devam edeceğini görünce, Rena'yı kendine getirdim, böylece okula doğru ilerleyebilirdik.`
`Bu tuhaf, kolayca telaşlanan kız Rena Ryuugu.`
`Onu sadece bir aydır tanıyorum ama tuhaf olanın sadece ismi olmadığını fark ettim.`
`"Mii-cha~n! Günaydın~!"`
`Bir sonraki buluşma noktasına vardığımızda, bizi bekleyen başka birini gördük.`
` Bizi fark etti ve el salladı.`
`"Ah, sonunda, sonunda. Siz ikiniz geç kaldınız~!"`
`"Genelde geç kalan sen oluyorsun!"`
`Gayretli Rena'nın tam aksine, bu kişi kendi istediği şekilde davranıyordu.`
`O Mion Sonozaki.`
`Ne olursa olsun, o bizim üst sınıfımız ve aynı zamanda sınıf başkanımız.`
`"Günaydın, Rena. Ve uzun zaman oldu, Kei-chan!`
` Kaç yıl oldu?"`
`"Sadece iki gün yoktum!"`
`"Ah haha!`
` Öyle miydi?`
` Seni son gördüğümde çok şirin bir çocuktun!"`
`Mion'un bakışları göğsümden başlayıp aşağıya kaydı,`
` ve bacaklarımın arasındaki noktaya odaklandı.`
`...Yani önceden kasığımın daha şirin olduğunu söylüyordu.`
`Siz sormadan önce açıkça belirtmeme izin verin, ona göstermeye falan hiç kalkışmadım.`
`"Oldukça görkemli bir şekilde büyüdüm.`
` Şaşıracaksın."`
`"Yalnızca büyümekle de kalmadı, artık ufak bir bıyığı da var~☆"`
`"Her sabah bu denli enerjiyle *taşıyor* olmak gerçekten büyük bir sorun.`
` Gelecek sefere seni tanıştıracağım, bu yüzden onunla düzgünce selamlaştığından emin ol."`
`"'Gelecek sefer' deme. Şu an gayet iyi.`
` Ufaklığın ferah sabah havasını almasına izin vermeye ne dersin?"`
`Daha önce sabah havasını bile kirletecek kadar kirli bir konuşma duyduğumu hiç sanmıyorum.`
`Mion bazen yaşlı bir adam gibi davranıyor.`
`"Pekala, anladım.`
` Büyük gösteri zamanı.`
` Umarım buna pişman olmazsın...!!"`
`Elim fermuarıma uzandığında, Rena panik içinde saçmalamaya başladı.`
`"...Hey,`
` hey hey...`
` Siz neyden bahsediyorsunuz?`
` Siz neyden bahsediyorsunuz!? Siz neyden bahsediyorsunuz...!!"`
`Yüzü kızaran ve telaşlanan Rena salağa yatmaya çalıştı ama neyden bahsettiğimizi çok iyi bildiği belliydi.`
`"Nasıldı?`
` Şehri tekrar görmek."`
`Mion vites değiştirerek edepsiz konuşmayı bıraktı ve konuyu güzel sabaha daha uygun bir konuya kaydırdı.`
`"Sadece cenazeye gittim. Pek fazla zamanım yoktu."`
`"Yani evet! Ona baktın mı?`
` ...Şu istediğim şeye?"`
`"Beni... hiç de... dinlemiyorsun.`
` Cenazeden yeni geldim!`
` Oyuncakçılara bakacak vaktim olmadı!"`
`"Cık cık cık.`
` Oyuncakçılar ve hobi dükkanları tamamen farklı şeyler.`
` Buralarda batılı ürünler bulmak gerçekten zor."`
`"Mii-chan, konu yine oyunlar mı?"`
`Rena kıkırdarken Mion gururla başını salladı.`
`"Evet! Kei-chan'dan bana bir 'west port' kataloğu getirmesini istedim."`
`""West port" batıdan ithal edilen oyunların kısaltmasıydı."`
`Bu kısaltmayı kullanmak kulağa oldukça inekçe geliyor.`
`"Sana postayla bir tane göndermelerini isteyebilirsin, değil mi?"`
`"Yani, sanırım artık mecbur kaldım.`
` Ateşli aksiyon dolu bir oyun daha alacağım!"`
`"...B-Bu sefer, anlaşılması kolay bir oyun olsun isterim..."`
`Mion bir masa ve kart oyunu tutkunu, ve duyduğuma göre pek çok farklı oyun biriktirmiş.`
`Rena'ya göre, Mion'un odası yerli ve yabancı oyunların sergilendiği bir müzeye dönüşmüş durumda.`
`"Anlayacağımı düşündüğün bir oyun varsa, ben de oynayayım."`
`"Heh... elbette!`
` Kei-chan da isterse neden olmasın. Seni uyarmalıyım, biz oldukça sertiz."`
`"Tam istediğim gibi.`
` Her türlü oyunu oynarım. Kaybetmeye niyetim yok!"`
`"...Whoa...`
` O zaman bu seferlik seni gruba alacağız, sanırım.`
` ...Sanırım!"`
`Tepeden tırnağa sevinçle dolan Rena, bir bana, bir de Mion'a bakıp durdu.`
`Mion ona olumlu bir şekilde göz kırptı, ve yüz ifadesi daha da canlandı.`
`"Erkeklerin dışarıda oynamayı daha çok tercih ettiğini sanıyordum, yani o yüzden... senin oynamak istemeyeceğini düşünmüştüm."`
`Rena keyifli bir şekilde güldü.`
`Böylesine dostane bir sohbete bakarak, buraya taşınalı daha bir ay bile olmadığı aklınızdan geçmezdi.`
`Benim gibi bir nakil öğrenciyi evinde hissettirmek için ellerinden geleni yaptıklarını anladım.`
`Uyum sağlamak için daha çok çabalamam gerekecek, böylece beni hoş karşılamaları gerektiğini hissetmeyecekler.`
`Normalde olduğumdan biraz daha açık davranırsam, muhtemelen burası için uygun olacağını hissettim.`
`Hinamizawa gerçekten küçük bir köydü. Sadece tek bir okul değil, aynı zamanda tek bir sınıf vardı.`
`Bu sınıf, tüm seviyeleri ve yaşları içeriyordu.`
`Farklı yaşlardan yaklaşık 30 öğrenci vardı ve hepsi aynı sınıfta okuyordu.`
`Bana uzun zaman önce okulun daha büyük bir binası olduğu ve gerçek anlamda ayrı sınıfları olduğu söylendi.`
`Ancak, öyle görünüyor ki önceden yaşanan bir olay nedeniyle tek bir sınıf haline getirilmiş, ve şimdi de gelenek usulü bu şekilde kalmış.`
`Başta şaşırmıştım ama insanlar çok çabuk adapte oluyor. Şimdiden oldukça alıştım.`
`Sabah saatlerinden beri çocukların oyun sesleri duyuluyordu.`
`Böylesine canlı bir havayla, burası gerçek bir okuldan çok bir anaokulu gibi hissettiriyordu, ama bu kötü bir şey değildi.`
`O ana kadar önümüzden yürüyen Mion, geçmem için birden bire bana yol verdi.`
`Tam da sınıf kapısının önünde.`
`Yani kapıyı kaydırarak açacak ve sınıfa ilk ben girecektim.`
`Heh...`
` Çok yazık. Bu tuzağa tekrar kanacak değildim.`
`"...Burada öncülüğü bırakacağını düşünmek.`
` Bunu yeteneklerimi sınamak için yaptın."`
`Mion yüzünde ukala bir sırıtışla kıkırdadı.`
`"N-Ne oldu... çocuklar...?"`
`"Geri çekil, Rena. Bu tehlikeli.`
` ...O burada!"`
`"Ha...?`
` O zaman... Satoko-chan mı...!?"`
`Onun adı Satoko Houjou'ydu.`
`Saygısız, ukala, zorba bir çocuktu.`
`Konuşma tarzı sinir bozucuydu ama sırf bu yüzden öfkelenmek çocukça olurdu.`
`Asıl problem... şuydu...`
`"...Oldukça bariz bir tuzak. Kapıya sıkıştırılmış bir karatahta silgisi.`
` ...Bu çok bariz! Satoko!"`
`Kapının arkasından ukala bir kahkaha geldi.`
`"Mükemmel, Kei-chan! ...Sanırım bu sefer sen kazandın?"`
`"...Hayır, Satoko'dan bahsediyoruz.`
` Sadece bundan ibaret olduğundan şüpheliyim...!"`
`Nakil olduğum günden beri böyle çetrefilli tuzaklara düştükten sonra artık gardımı düşürmüyordum.`
`Satoko çeşitli tuzakları bir araya getirmeyi severdi: sizi asıl tuzağa çekmek için kurulmuş tuzaklar, sadist bir Rube Goldberg makinesi gibi durmaksızın üzerinize gelen tuzaklar, liste uzayıp giderdi.`
`Zekice olmalarının yanı sıra, hedeflerini neredeyse hiç şaşmazlar.`
`En beklemediğiniz anda... saldırır!`
`Kaçış yok. Rahatlayacak zaman yok.`
`"Görünüşe göre, bu sıradan bir silgi.`
` İçinde taş ya da benzeri bir şey yok."`
`İlk günümde taşla dolu bir tahta silgisinden oldukça ağır bir darbe almıştım.`
`"O zaman, o zaman neden kapıyı açıp düşmesine izin vermiyorsun...?"`
`"İşte bu!"`
`Satoko'nun peşinde olduğu şey buydu.`
`Dikkatimi yukarıya vermemi sağlamak. Elimi kapıya uzattığımda...`
`Sürgülü kapının koluna bantla yapıştırılmış raptiyeler vardı; korkutucu bir tuzak.`
`Güçlü ve dehşet verici bir tuzak.`
`Tahta silgisi kullanılarak gizlenmişti...`
`"Etkileyici bir kombinasyon, Satoko!`
` Ama sonuçta, bir çocuğun uyduruk oyunlarından başka bir şey değil!"`
`Zaferimden emin bir şekilde kapıyı açtım ve odaya adım attım.`
`Ayak bileğimde garip bir şey hissettim.`
` Atlama ipinin bacağıma takılmasına benzer bir histi.`
`Beni yakaladığını fark ettiğimde—kanca, misina ve kurşun—artık çok geçti.`
`Neredeyse resmedilesi bir şekilde düşmeye başladım.`
`"Kei-chan, dikkat et!!"`
`Mion'un cırtlak sesli uyarısına istemsizce tepki vererek, yere inmeden önce vücudumu havada kıvırdım.`
`"...Ow ow... ow!?"`
`Ağzına kadar dolu bir mürekkep taşı tam da düşeceğim yere yerleştirilmişti...!`
`Tam üzerine düşmüş olsaydım nasıl bir durumla karşılaşacağımı hayal ederek irkildim.`
`"Vay, vay, burada kimler varmış?`
` Senin için neşeli bir sabah, Keiichi-san. Bu sabah ne kadar da canlıyız~!"`
`Hâlâ garip bir pozisyonda yere yığılmışken, alaycı bir ses beni karşıladı.`
`"Bu her zamanki tuzaklarından bir tık daha fazlaydı, Satoko!!"`
`"Ne demek istediğin hakkında en ufak bir fikrim yok.`
` Bu sabah oldukça talihsizsin."`
`"Seni küçük~...!!`
` ...`
`...`
`...Owowow..."`
`Görünüşe göre yere yapıştığımda istemeden sırtımı biraz burkmuşum.`
` ...O mürekkep taşının üzerine düşmekten iyidir.`
`Küçük bir el başımı hafifçe okşadı.`
`"...Keiichi'nin acısı, acısı, git buradan."`
`Küçük, zarif el başımı hafifçe okşamaya devam etti.`
`"...Sırtını falan burkmadın, değil mi...?`
` Böyle ovalarsan ağrın geçer..."`
`Başımı okşamanın sırtıma nasıl iyi geleceğini sormayı düşündüm ama sormadım.`
`Önemli olan aslında ne yaptığın değil, düşüncendir.`
`"E... Evet, teşekkürler Rika-chan. Ağrı şimdi geçiyor."`
`"Yey~! ...Rika-chan! Günay~dın!"`
`"...Rena, sana da günaydın.`
` Herkese günaydın."`
`Rika-chan her birimizi sevimli bir şekilde başını eğerek selamladı.`
`Bulaşıcı bir şeydi. Rena, Mion ve ben de başımızı eğerek selam verdik.`
`"Rika-chan, sen çok tatlı bir çocuksun...`
` Satoko'dan çok daha iyi...!"`
`Ona doğru ters ters baktım. Satoko kasten göz temasından kaçınırken bir yandan da ıslık çalıyordu.`
`"Satoko tam anlamıyla iyi bir kız modeli."`
`"İyi bir kız o iğrenç tuzakları kurmaz!"`
`"Yalan ve iftiradan başka bir şey değil!`
` Tam olarak hangi kanıt—`
` ...Uwah!"`
`Satoko'yu yakasından tutup kaldırdım.`
` Bunu yaptığımda yaramaz bir kedi gibi görünüyor.`
`Ama bir kedi tuzak kurmaz.`
`...Onunla uğraşmak çok daha zor!!`
`"Ö-Z-Ü-R  D-İ-L-E-R-İ-M.`
` Bunu söylemeyi dene.`
` Eğer söylemeyeceksen...!"`
`İşaret parmağımı başparmağımla gerdim ve Satoko'nun alnına yaklaştırırken titrettim.`
`"B-Ben şiddete karşıyım!!`
` Kanıtın bile yok!!"`
`"Bil diye söylüyorum, bu fiskeyi alnına vurursam çok acıyacak.`
` Ahşabı bile ortadan ikiye bölebilir!"`
`"Eeeeeeeek...!!!!`
` Dur! Uzak dur benden, seni canavar~!!!"`
`"Bunu insanların yanlış anlayacağı şekilde söyleme!!"`
`Küçük bir el gömleğimin arkasından çekiştirdi.`
`"...İki gündür ortalıkta olmadığın için çok yalnızdı."`
`...Rika-chan gerçekten de...`
`Böyle söyledikten sonra daha nasıl bir şey yapabilirdim ki?`
`Gözyaşı dökmenin eşiğine gelmiş olan Satoko'yu yavaşça bıraktım. Alnına inecek darbeye hazırlanırken gözleri hâlâ kapalıydı.`
`"...U-Uwaaaaaaa...hnn!!`
` Beni rahatsız etmiyor!!`
` Uwaaaaahn!"`
`"...Ağlamamalısın, Satoko.`
` Savaşmaya devam et,`
` evet."`
`Rika şakacı arkadaşının başını nazikçe okşadı.`
`Bu ikisinin aynı yaşta olduğunu asla tahmin edemezdiniz.`
`Bence Satoko, Rika-chan'dan pek çok şey öğrenebilir.`
`"...Bir dahaki sefere, daha da muhteşem bir tuzak kur."`
`...Biiiiir dakika...`
`Bunları izlerken, Rena'nın yüz ifadesi mest olmuş bir şekilde kendinden geçmeye başladı.`
`"...Hau~... Satoko-chan ağlıyor...`
` Çoooook taaaatlııııı..."`
`"Onları eve götüremezsin."`
`"...Huu!`
` ...Ama, ama... onlar çoooook taaaatlııııııı?"`
`"Yapamazsın, ne kadar 'tatlı' olurlarsa olsunlar."`
`"Ama... sadece bir süreliğine... olmaz mı?`
` Olmaz mı?"`
`Ağzından çılgınca fikirler dökülürken bile Rena sevimli yüz ifadesini korudu...`
`Mion'a göre... Rena sevimli şeylere karşı gülünç derecede zaafı var ve her zaman onları eve götürmeye çalışır.`
`Nesne ya da insan fark etmez...!`
`"Çalmak kötüdür, ama insan kaçakçılığı daha da kötü.`
` Pes et."`
`"O zaman sadece bakabilirim. Sadece bakmak...`
` sorun olmamalı, değil mi? Değil mi?"`
`Rena, Satoko'nun ağlayan halini görünce yine kendinden geçti.`
`Eğer Hinamizawa'da bir kız kaybolacak olursa, Rena'yı ihbar etmek zorunda kalacağım.`
`Affet beni, Rena.`
`Seni hapse attıklarında sana erzak getireceğimden emin olabilirsin!`
`"Öğretmen geliyor.`
` Çabuk, her şeyi toplayın!`
` Satoko! O mürekkep taşı senin, değil mi?"`
`Mion'un tek bir sözüyle odanın tüm havası normale döndü.`
`Mürekkep taşı kötüydü ama kapı koluna yapıştırılmış raptiyeler daha da büyük bir sorundu!`
`Kendimi şişlememeye dikkat ederek bandı dikkatlice söktüm.`
`Bunu ayarlayan Satoko olsa da, herkes onun ardından toplamak zorundaydı.`
`Öğretmen odaya girdiğinde, biraz önceki kargaşa düzgünce toparlanmıştı.`
`"Ahahaha, tam zamanında!"`
`"Ayağa kalk, dikkat!"`
`Mion sabah komutlarını verdi.`
`Bir sınıfta tüm bu farklı yaşların öğretmeni olmak zor.`
`Her birine farklı bir şey öğretmek zorunda.`
`Ama doğal olarak tüm zamanını küçük çocuklarla geçiriyordu.`
`Rena ve Mion, en üst sınıfta oldukları için çoğunlukla kendi başlarına ders çalışıyorlar.`
`Hatta küçük çocukların derslerine yardımcı oluyorlar, bu yüzden kendi derslerine hiç vakit ayıramıyorlar gibi görünüyor.`
`Benim çalışmalarımın ilerlediği noktanın çok gerisinde kaldılar.`
`Sonuç olarak, öğretmenin yerine geçip Rena ve Mion'a çalışmalarında yardımcı oluyorum.`
`"Keiichi-kun, oldukça iyi bir öğretmensin.`
` Kolay anlıyorum."`
`Rena önemli bir bölümün altını çizmeyi bitirdikten sonra soluklandı.`
`"Öğretmenlik bana özgüven kaybettiriyor.`
` Konu hakkındaki bilgilerimin ne kadar az olduğunun farkına varmamı sağlıyor."`
`"Birine bir şey öğretmek için, konuyu baştan sona anlamanız gerekir derler.`
` Yani sen bize öğretirken, kendi pratiğini de yapıyorsun."`
`Buna karşılık, buradaki kişi bu konuda oldukça umursamaz.`
`Kaldı ki, onun benden daha yüksek bir sınıfta olması gerekmiyor mu!?`
`"Bak Mion, bu senin iyiliğin için.`
` Bunu ciddiye almazsan ileride sorun olacak.`
` Bu notlarınla..."`
`"Prestijli bir okula gitmeyi falan hedeflemiyorum.`
` Giriş sınavları için bilmem gerekenleri azar azar öğrendiğim sürece bana bir şey olmaz!"`
`Onun sarsılmaz kararlılığı gerçekten başka bir şeydi.`
` Bu, giriş sınavlarında ne çıkacağını bilen birinden çok daha farklı bir rahatlıktı.`
`"Mii-chan, Keiichi-kun bize öğretmek için elinden geleni yapıyor.`
` Bizim de çok çalışmamız gerek."`
`"Rena, sen çok iyi ve dürüst bir çocuksun.`
` Siz çocukların iyi bir okula kabul edilmesini sağlayacağım."`
`"...N-Ne...`
` Ç-Çok teşekkür ederim..."`
`"Özellikle sen, Rena.`
` Özel dersler... sadece biz."`
`"...Öz-`
` ...Özel...de-`
` dersler..."`
`Çembervari bir duman...`
` Rena'nın kafasından yükseldi.`
`Tam olarak ne tür bir özel dersin hayalini kuruyordu da yüzü bu kadar kızarmıştı...?`
`Sonraki sefere bu olanları bir spikerin ağzından dinlemek isterdim.`
`Mion kelime kartlarını karıştırırken, öylesine bir soru sordu.`
`"Peki, şehirde yaşarken bu kadar çok çalışman gerekiyor mu?"`
`"En azından bu kadarını bilmiyorsan üniversiteye giremezsin."`
`"Yani sadece üniversiteye girmek için mi çalışmak gerekiyor?"`
`"Şey...`
` Aslında, evet.`
` Bu bilgilerin ileride hiç işe yaramayacağını bile bile."`
`"Burada, devamlılığın yeterince iyi olduğu sürece üniversiteye girebiliyorsun."`
`"...G-Gerçekten mi...!?"`
`Çalışma = Giriş Sınavları. Evrenin böylesine temel bir yasasının bu kadar kolay altüst edilebilmesi beni şoke etti.`
`"Evet öyle.`
` Burada sınavla ayıklanmayı gerektirecek kadar insan bulunmuyor."`
`"Herkes üniversiteye girebiliyorsa, bu konuda bu kadar kasmaya gerek yok, değil mi?"`
`"...Evet, bu doğru... ama en azından herkesin bilmesi gereken şeyleri bilmelisin..."`
`"Bu yaşlı moruk, anlamsızca çalışarak zaman kaybetmek yerine,`
` değerli gençlik yıllarınızı daha anlamlı şeyler yaparak geçirmeniz gerektiğini düşünüyor."`
`Bu öylece gülüp geçilemeyecek kadar derin bir sözdü.`
`Ama bunu söyleyen Mion olduğu için muhtemelen o kadar da derin bir anlamı yoktu.`
`Hoparlördeki zil sesi yerine, müdürün elindeki zili sallama sesi sınıfta yankılandı.`
`"Kei-chan, ders bitti! Bitti!`
` Muhteşem öğle yemeği vaktimiz geldi!"`
`Mion, motivasyonsuz halinin tam aksine, sabah dersinin sona erdiğini gösteren komutları verdi.`
`"...Keiichi-kun, haydi öğle yemeği yiyelim.☆"`
`Çok dertli bir yüz ifadesi takınmış olabilirim.`
`Rena bana ışıl ışıl gülümsedi.`
`"Tammam!`
` Haydi yiyelim!"`
`Sınıf içinde bile farklı gruplaşmalar var gibi görünüyordu.`
`Çoğu grup cinsiyet ve yaşlara göre dağılmıştı ama bizim grubumuz diğerlerinden farklıydı.`
`Yaşlarımız farklıydı ve grubumuz hem kız hem de erkeklerden oluşuyordu.`
`Ama birbirimize karşı çekingen değildik.`
`Bu rahatlık düzeyi benim gibi bir nakil öğrenciyi oldukça mutlu ediyor.`
`Rena ve Mion sıralarını birbirlerine bakacak şekilde ittiler.`
`Aynı anda Satoko ve Rika-chan da masalarını yavaşça yanlarına çekiyorlardı.`
`"Keiichi-kun, acele et, acele et!"`
`Rena yemek çubuklarını kabaca sallayarak beni acele ettirmeye çalıştı.`
`Herkes bir arada olmadığı sürece beslenme çantalarını bile açmazlardı.`
`"Keiichi-san'ın beslenme çantası kesinlikle fakir fukaralar gibi ekmek kırıntılarıyla dolu~!`
` Neden bize göstermiyorsun? Hadi hadi!"`
`Satoko bana hakaretler yağdırmasına rağmen, ben gelene kadar beslenme çantasının kapağını açmadı.`
`Beslenme çantamı hızla çıkardım ve sandalyemi sürükleyerek aralarına katıldım.`
`"Hey, beklettiğim için pardon!"`
`"...Peki o zaman, Temsilci Mii, lütfen başlama işaretini verin!"`
`İlk başta bu biraz utanç vericiydi ama kısa sürede alıştım.`
`Bu noktada, bir başkası çok yavaş davransa da muhtemelen kendi beslenme çantamı açmazdım.`
`Yaşlarımız ve cinsiyetlerimiz farklı olabilirdi,`
` ama hepimiz arkadaştık.`
`"""Afiyet olsun!!"""`
`Beş kişilik küçük koromuzun sesi tüm sınıfta güzel bir şekilde yankılandı.`
`Gerçekten de, tamamı kızlardan oluşan bu gruba oldukça alışmıştım.`
`Tabii ki sınıfta başka erkekler de vardı, ama onlar benden çok daha küçüktü, bu yüzden bana yanaşmaya çekiniyorlardı.`
`Bu gayet doğaldı.`
`Küçük erkekler büyük erkekleri korkutucu olarak görürler.`
`Bunu kızlarla karşılaştırırsak... En azından bu kızlar seçici değildi.`
`Herkesin rahatça yiyebileceği şekilde tüm garnitürleri ortaya koyduk.`
`Kızların bir erkekle aynı yemeği paylaşmaktan rahatsız olacağını düşündüğümden, yemeğe katılırken biraz tedirgin olmuştum. Ancak Mion bunu fark etti ve benimle epey uğraştı.`
`Çabalarımın(?) meyvesi olarak, artık uzanıp herhangi birinin yemeğinden bir parça alabilirdim.`
`"Vay, vay. Sör Keiichi'nin öğle yemeği bugün şatafatlı değil mi?"`
`"Vay, vay, Madam Satoko'nun yemeği de şatafatlı değil mi?`
` Yahnisi güzel görünüyor, oldukça şık."`
`Satoko'nun başlattığı kavgaya katılarak, yemek çubuklarımız çapraz şekilde kilitlendi ve birbirimizin yemeğine saplandı.`
`"Amanın, ne kadar lezzetli!"`
`"Bu taro çok güzel.`
` Yahnisi de güzel, soğukken bile!"`
`Benim mutlu yüzümü gören Rika-chan'ın ifadesi küçük bir gülümsemeye dönüştü.`
`"...Dün akşamki yemekten biraz ayırdım."`
`Bu arada, Satoko ve Rika-chan'ın öğle yemekleri hep aynıydı.`
`Görünüşe göre Rika-chan her gün ikisi için de yemek yapıyor.`
`"Bunu da mı Rika-chan yaptı?`
` ...Tadı annemin ev yemekleri gibi!"`
`Gerçekten etkilenmiştim.`
`Havuç gülleri kalıpla değil, elde bıçakla yapılmış.`
`Bunu yapmak kolay değil.`
`"Rika-chan sanırım bu tür işlerde becerikli."`
`"Dikiş, çamaşır ve bunun gibi şeylerde de gerçekten çok becerikli.`
` İnanılmaz, değil mi?`
` İnanılmaz, değil mi?"`
`"Rika birçok yönden oldukça olağanüstü.`
` Ohhohohoho!"`
`"Bu senin için övünülecek bir şey değil!"`
`"...Aslında Rena benden daha iyi yemek yapıyor."`
`"...Huh,`
` ah`
` ...şey... bilirsin işte.☆"`
`Hiç beklemediği bir anda konuşmanın konusu Rena'ya döndü ve bu da kızarıp kekelemesine neden oldu.`
`Rena'nın yemeği gerçekten de masanın yıldızıydı.`
`Sadece güzel görünmekle kalmıyordu, tadı da güzeldi!`
`Diğer herkes sürekli Rena'nın beslenme çantasından bir şeyler alıyordu.`
`"Daha önce herkes bunu çok beğenmişti, ben de bu sefer bolca yaptım.`
` ...Güzel mi acaba?`
` ...Acaba?"`
`"Benden yüksek not aldı!`
` Ah, Mion, çok fazla alıyorsun!"`
`Mion'un yemek çubuklarını kenara iterek uzandım ve kendi porsiyonumu almaya çalıştım. Satoko ve Rika-chan da aynı anda uzandı ve bir mücadele başladı.`
`Herkes övgüler yağdırarak ağız dolusu yedi ve Rena'nın beslenme çantası kısa sürede boşaldı.`
`Kimsenin Rena için bir şey bırakmayı düşünmemiş olması biraz kötüydü.`
`Ama Rena seyrederken oldukça memnun görünüyordu.`
`"Nasıl buldunuz? Rena-san da son derece iyi bir aşçı değil mi?`
` Keiichi-san'dan oldukça farklı!"`
`"Senin için övünülecek bir şey olmadığını söyledim!"`
`"Satoko, sen de Kei-chan'dan pek de farklı değilsin.`
` Brokoli ile karnabahar arasındaki farkı ayırt edebilmeye başladın mı?"`
`Satoko'nun yüzü soldu.`
`"...Hey, hey. Ben bile brokoli ile karnabahar arasındaki farkı ayırt edebilirim, biliyor musun?"`
`"E-Elbette edebilirim!`
` ...Gerçekten edebilirim!"`
`Yalan söylemek onun için gerçekten de zordu.`
`"Keiichi-kun, haşlanıp üzerine mayonez eklendiğinde ikisinin de tadı güzel oluyor, değil mi?`
` Onunla uğraşmamalısın...`
` Mii-chan sen de!"`
`Rena telaşla yetişmeye çalıştı ama Mion Satoko'ya yaklaşırken ukala bir şekilde güldü.`
`"Bak sen, farz et ki bu ufak bir ev ödevi.`
` ...Şimdi, Satoko...`
` Bu ne?"`
`Mion yemek çubuklarını kaldırdı. Aralarında pastırmaya sarılmış bir parça yeşil şey vardı.`
`"...Ama bu... kuşkonm...mngh."`
`Mion benimle göz teması kurdu ve 0.3 saniye içinde Rika-chan'ın ağzını kapattım.`
`Bir parça pastırmalı kuşkonmaz tutup ona iki seçenek sunmak... Oldukça berbat biri.`
`"Uum, şey!`
` Ahh...`
` Sarı olan karnabahar... Hayır, bekle... yeşil olan karnabahar..."`
`"Peki hangisi!? Hmm?"`
`"Muhtemelen... sarı olan brokoli ve mavi olan karnabahar...`
` Ama yeşil olan...`
` um...`
` uu..."`
`"Hangisinin hangisi olduğunu gerçekten biliyor musun? Vazgeçmeye ne dersin~?"`
`Sınıf başkanından daha azını beklemezdim.`
` En büyüğümüzden.`
` İnsanları köşeye sıkıştırma şekli ne kadar tecrübeli olduğunu gösteriyor.`
`Bu sadece bir önsezi, ama bir Sonozaki olarak doğmak oldukça çileli olmalı...`
`"Biliyorum...!`
` Gerçekten biliyorum!!"`
`"O zaman soruya cevap ver!"`
`"...Biliyorum... Biliyorum...`
`...`
` Uwaaaaaahn!!"`
`Sonunda dayanamayıp ağlamaya başladı.`
`Böyle davrandığında, gerçekten yaşını göstermeye başlıyor.`
`"...Ha...`
` Hau~... T-Taatlııııı..."`
`Satoko hüngür hüngür ağlarken Rena bir anda kendinden geçti.`
`Rena yanağını Satoko'nun başına sürtüp onu boğarken mutluluktan uçuyordu.`
`...Gerçekten... çok memnun bir yüz.`
`Dünyanın sonu gelse umurunda olmazdı—bu türden bir gülümsemeydi.`
`"Rena, Rena~!`
` Mion-san benimle uğraşıyor-!`
` Uwaaaaahn!!"`
`"Taaatlııııı taaatlıııııııı...!`
` Sorun yok, Rena-oneechan küçük kız kardeşime sataşan tüm o kötü insanların icabına bakacak!"`
`FWISH BOOF BAM!!`
`Şimşek çakmış gibiydi.`
`"...Az...`
` az önce...`
` ne oldu...?"`
`Rena'nın her iki yumruğu da süpersonik bir hızla savrularak Mion ve benim suratımıza isabet etti.`
`Ne olduğunu anlayamadan, Mion ve ben yere yapışmış şekilde, yüzlerimizde birbirinin aynı kızarıklıklarla tavana bakıyorduk...`
`"...Kei-chan, ilk defa bunlardan yiyorsun, değil mi?`
` ...Bugün...`
` bize yumuşak davrandı..."`
`"...Y-Yumuşak... Yani, bundan daha sertleri de mi var...?"`
`Bununla birlikte, Mion ve ben beraber başlarımızı yere bıraktık.`
`Şu andan itibaren, Rena'nın menzilindeyken daha dikkatli olacağım...`
`"Gördün mü, Satoko-chan? Onların icabına baktım.`
` ...Mmm, taatlıııı~!`
` Seni eve götürmek istiyorum~!"`
`Rena'nın görmediğinden emin olarak, Satoko bize dil çıkardı.`
`Tsk, lanet olsun~! Rena'yı kukla gibi kullanıyor!!`
`Rika-chan tek kelime etmeden yaralarımıza masaj yaptı...`
`Gün nasıl geçmiş olursa olsun, son ders zili her zaman çok erken çalıyordu.`
`Gölgelerimiz ufka doğru uzanıyordu.`
`"Hey, Keiichi-kun. Yarın için bir planın var mı acaba...`
` ...acaba?"`
`"Ha...?"`
`Rena'dan öyle doğrudan bir soru geldi ki istemeden de olsa kızardım.`
`E-Eğer bir randevu için olsaydı, bunu daha kurnazca yapmaz mıydın??`
`Rena benim ne diyeceğimi şaşırdığımı görünce yanlış anladığımı fark etti ve o da kızardı.`
`"...Uh, ...ah, ...H-Hayır, ...öyle demek istemedim... anlarsın ya...!"`
`Görünüşe göre demek istediği bu değildi.`
`Ama Rena'nın panik içinde olması her zaman eğlenceli olduğu için, gidişata ayak uydurdum.`
`"Ah, demek... Yani... öyle demek istemedin..."`
`"Hah...!? Haah!?"`
`Omuzlarımı düşürdüm ve üzülmüş gibi davrandım.`
`"...K-Keiichi-kun, neden bu kadar hayal kırıklığına uğradın, neden?`
` Neden!?`
` ...Mii-chaaan!"`
`"...Pfft.`
` Aahahahahahaha!!!"`
`Daha fazla dayanamayan Mion sırtıma bir şaplak attı.`
`"Demek öyle! Bu yaşlı moruk onun düğmelerine bu şekilde basabileceğini hiç tahmin etmezdi.`
` Wahahahaha!!!"`
`"...Ha? ...Ha? Ne? Ne!? Ne oldu!?"`
`Mion karnını tutarak yerde yuvarlanırken Rena tamamen şaşkın bir şekilde sağa sola yalpalıyordu.`
`Ben de kendimi tutamayıp gülmeye başladım. Kendimi biraz suçlu hissederek Rena'nın saçlarını okşadım.`
`"Şaka yapıyordum. Özür dilerim, şakaydı... Benim hatam."`
`Gerçekten çok tatlı bir kız.`
`"...Ha? ...Ha? ...Şaka mı? Ne zamandan beri!? Ne zamandan beri!?"`
`"Ha, ah... yarısından beri."`
`"...Yarısı mı?`
` Yani Kei-chan, başlangıçta kızardığında rol yapmıyor muydun?"`
`"...Ha...? ...B-Bu demek ki...?"`
`Bu sadece bir anlık bir hataydı ama Mion'un böylesine cazip bir detayın gözünden kaçmasına izin vermesine imkan yoktu.`
`"Uh, şey, bilirsin..."`
`Daha fazlasını söylemek de kötü bir fikirdi...`
`Şaşkın halimle daha da istenmeyen bir pozisyona düştüm.`
`Ondan sonra Mion bir süre bu konuda benimle alay etmeye devam etti...`
`"...Peki, neden yarın boş olup olmadığımı soruyordun, Rena?"`
`"Ha...? Oh... Biz ne hakkında konuşuyorduk...?"`
`O kadar uzun vakit geçmişti ki Rena ne konuştuğumuzu unutmuştu. Mion'un benimle dalga geçmesi işte bu kadar uzun sürmüştü.`
`"Şey, Kei-chan... henüz Hinamizawa'da kendi başına yolunu bulamıyorsun, değil mi?"`
`Bu doğruydu.`
`Bunu söylemekten nefret ediyorum ama gözümü bağlasanız ve körebe oynar gibi üç kez döndürseniz, göğü yerden ayırt edemem.`
`"...Evet. Okula gidiş geliş dışında bir yere nasıl gideceğimi bildiğimi sanmıyorum."`
`"Evet, evet. Yarın Mii-chan ve ben, Keiichi-kun'a Hinamizawa'da eşlik edip etrafı gezdiririz diye düşünüyorduk..."`
`Bu çok iyi olurdu. Açıkçası, teklifleri beni mutlu etti.`
`"Elbette geleceksin, değil mi?"`
`"Eğer müsait olursam."`
`"Bir kız tarafından davet edildiğinin farkında mısın!?"`
`"Eğer müsait olursam."`
`"Zaten muhtemelen müsaitsin."`
`"Eğer müsait olursam."`
`Net bir evet ya da hayır cevabı vermemek için inat ediyordum.`
`Bunun bir nimet olduğunu düşünsem de, bunu açıkça söyleyemeyecek kadar haylazdım.`
`"...Keiichi-kun... müsait değil misin acaba?`
` ...Acaba?"`
`Mion'la aramızda oldukça tatsız bir konuşma geçerken Rena tereddütle bana baktı.`
`Ona biraz fazla sert davrandığımı düşünerek pes ettim.`
`"...Üzgünüm. Affet beni. Özür dilerim.`
` Müsaitim."`
`"...Harika!"`
`Rena'nın yüzündeki endişe kaybolup bir gülümsemeye dönüştü.`
`"Hey, hey!`
` Mion-san'la Rena-san'a gösterdiğin tavırlar arasında büyük bir fark yok mu!?"`
`Görünüşe göre Mion, ona ne kadar kaba davrandığımdan ziyade Rena ile ne kadar çabuk anlaşmış olduğumu daha çok umursadı.`
`Ama onun rahatsız oluşu çok ilginçti.`
`Bu yüzden Rena'yı ileri itekledim ve Mion'u geride bırakmak için tempomuzu arttırdım.`
`"Gidelim Rena.`
` Belki de yarın sadece ikimiz gidip, huysuz Mion'u geride bırakmalıyız."`
`"...Ha,`
` woah...`
` Eğer Keiichi-kun için... sorun değilse..."`
`"Onu gezdirme fikrini ortaya atan bendim~!!`
` Beni görmezden gelme, Keiichi Maebara!!"`
`"İkimiz başbaşa pikniğe gitsek harika olurdu! Bir sepet götürelim mi, Rena?"`
`"...E-Eğer sepet götüreceksek...`
` Rena...`
` bütün yemekleri yapar, belki...`
` Belki!"`
`"Rena, beni sen de görmezden gelme! İkinizin otel bölgesinde kaybolduğuna dair köy çapında bir söylenti çıkaracağım!"`
`"Peki o zaman... Şimdi eve gidip hazırlamaya başlayacağım...!`
` Yarın çok eğlenceli olacak~! Görüşürüz Keiichi-kun, Mii-chan! Hoşçakalın!"`
`Rena ayın üzerinde yürüyormuş gibi sıçradı.`
`Ortalık yatıştıktan sonra geriye sadece yere yığılmış Mion'un yanında duran ben kalmıştım. Yüzünde bir çukur vardı.`
`"...İyi misin...?`
` Aranızda iki metreden fazla mesafe vardı..."`
`"...S... Sen geldiğinden beri, yumrukları daha da sertleşti...`
` Bu yaşlı moruğun vücudu bunu kaldıramaz..."`
`...Rena'nın sana vurmak istemesine neden olacak şeyler söylemeyi bırakırsan belki daha iyi olur...`
`Yoksa bu işin sonu Mion'un Şaplak Komedi Saati'ne dönecek.`
`Eğer bu olursa, sonuçları ölümcül olabilir...`
`"Kendini kötü hissetme, Mion. Muhtemelen onun yumruklarından kaçabilen tek kişi sensin!"`
`"...Sanki diziyle vurmuş gibi hissettim..."`
`...Acaba namağlup bir dövüş sanatları ustasıyla takılıyor olabilir miyiz?`
`Belki bir gün onu ekstrem bir dövüş sporunda görürüz...`
`"Rena'ya karşı kaybedemezsin! Mion, antrenman yapmalı ve rövanş maçına çıkmalısın!"`
`"Kei...`
` Kei-chan, sen yapmalısın...`
` Bu yaşlı moruk seni destekler..."`
`Mion ve ben, Rena'nın kusursuz tekniğine karşı koymanın bir yolunu bulmaktaki kararlılığımızı bir kez daha gösterdik...`
