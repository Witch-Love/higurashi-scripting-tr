`"Colonel Sanders mi!?`
` Ah~ Bu tam Rena'ya göre!"`
`"...Rena'nın Satoko ve Rika-chan'ı eve götürmek istemesini anlıyorum.`
` Ama Colonel Sanders'ı anlayamıyorum! O dört gözlü moruğun nesi bu kadar iyi!?"`
`"Bunun cevabını Rena'dan duymak daha iyi olur, değil mi?`
` Muhtemelen, sadece 'çünkü çok tatlı☆' diyecek olsa da."`
`"Rena sık sık... hazine bulmak için inşaat alanına gider mi?"`
`"...Arada bir bakmaya gideceğini söyler."`
`"Ama... onun yaşında bir kızın çöpleri karıştırması..."`
`"...Eğer Rena bundan hoşlanıyorsa, bence sorun yok."`
`"Orada ne yapıyorlardı?`
` Baraj inşaatı mı?"`
`Bu beni kaşıyamadığım bir kaşıntı gibi dünden beri rahatsız ediyordu.`
`"Hahaha! Uzun zaman önce iptal edildi."`
`"...Herkes bir araya geldi ve savaştı."`
`Rika-chan'ın ağzından "savaştı" gibi korkunç bir kelime duymak beni ürküttü.`
`"Aynen öyle!`
` İnanılmazdı!`
` Hinamizawa'nın baraj sularına gömüleceğini ve bu konuda hiçbir söz hakkımız olmadığını söylediler!"`
`Yani, burada bulunabilmemin tek sebebi protestonun başarılı olması.`
`"Özür dilerim, özür dilerim!`
` Sizi beklettim mi acaba? ...Acaba?"`
`"En derin özürlerimi sunarım, Keiichi-san. Burnumu pudralamam biraz zaman aldı!"`
`"Satoko.`
` Tenekeyi kullanmak için gerçekten gitmen gerekene kadar bekle.`
` Hemen çıktığı için çok daha kolay oluyor."`
`"Eek...`
`...`
` Eek... Benim gibi eşsiz güzellikteki bir hanımefendiyle bu şekilde konuşmaya nasıl cüret edersin!?!?!"`
`Kime hanımefendi diyordu?`
` Satoko gerçekten bir hanımefendi olsaydı böyle bir tepki vermezdi.`
`Her zamanki şamata başladı.`
`"Pekâlâ.`
` Beyler. Toplumumuzun kurallarına uygun olarak, bir konuyu tartışmaya açıyorum!`
` O, Maebara Keiichi-kun, faaliyetlerimize üye olarak dahil olmak istiyor... Ne diyorsunuz!?"`
`"Rena'nın itirazı yok!"`
`"Ohohoho!`
` Bu köylünün bu göreve uygun olup olmadığını merak ediyorum."`
`"...Ben ve Satoko da onaylıyoruz."`
`Mion'un sorduğu üç kişi de onayladı.`
`"Oybirliğiyle karar verildi! Tebrikler, Maebara Keiichi-kun.`
` Kulübümüzün giriş sınavına katılma onurunu size takdim ediyorum!"`
`"Başa sar!`
` Katılacağımı söylemedim!`
` Ne kulübü bu?"`
`"Kulübümüzün faaliyetleri, şöyle... Bulunduğumuz karmaşık toplumla başa çıkabilmek için farklı kurallar çerçevesinde çeşitli faaliyetler yürütüyoruz.`
` ...Bazen bunlar sizin lehinizedir.`
`Bazen de aleyhinize...!!"`
`"...Rena oldukça zayıf... bu yüzden beni dışarıda bırakacak şeyler yapmamayı tercih ederim. İyi geçinmeye çalışalım."`
`"Rena, çok safsın!`
` En güçlü olanın hayatta kalması ormanın kanunudur!"`
`...Bu kulağa biraz şüpheli gelmeye başlamıştı...`
` Ne tür bir kulüptü bu!?`
`"...Özetle, birlikte oyunlar oynadığımız bir kulüp."`
`Soruma doğru düzgün cevap veren tek kişi Rika-chan oldu.`
`Yani bu "kulüp" basitçe Mion'un oyun koleksiyonculuğu hobisinin hayata geçirilmiş hali.`
`Mion'un biriktirdiği çeşitli oyunları her gün oynuyorlardı.`
`Görünüşe göre, güne bağlı olarak, kazanan için ödüller veya son sırada bitiren kişi için bir ceza vardı.`
`"Bunu hemen açıklığa kavuşturacağım. Burada evcilik oynamıyoruz!`
` Her galibiyet ya da mağlubiyeti hayatınız buna bağlıymış gibi düşünmelisiniz, tamam mı!?"`
`"S-Sadece eğlenmenin nesi kötü...!?`
` O kadar da abartma."`
`"Toplumumuzun ilk kuralı!!`
` Sadece birinciliği hedefle!`
` ...Sırf 'bu bir oyun' diye yarım yamalak oynamaya izin yok!"`
`"Toplumumuzun ikinci kuralı!`
` Bu nedenle, mümkün olan tüm çabayı göstermek zorundasın!"`
`...Satoko'nun bunu söyleme şekli, "gerekiyorsa her yola başvur" der gibiydi.`
`"...Elbette ben de elimden geleni yapacağım."`
`"Rena oldukça zayıf... ama elimden ne geliyorsa yapıyorum."`
`Ne söylemeye çalıştıklarını biliyordum.`
`Herkesin zirveyi hedeflediği bir oyunda, sadece eğlenmek için oynamak sportmenliğe aykırıdır.`
`"Pekâlâ. O zaman ben de... varımı yoğumu ortaya koyacağım!!"`
`Bununla birlikte, nihayet kabul törenine hazırdım... Yani, kulüpteki vaftiz törenime.`
`"Kei-chan, uyarmış olayım.`
` ...Rena oldukça çirkinleşebilir."`
`Bu kabul töreni zor geçecek gibi görünüyor...`
`Mion odanın arkasındaki öğrenci dolaplarını karıştırmaya başladı.`
`...Oyunları okulda mı tutuyorlar?`
` ...Yani, bunlar kulüp ekipmanları, o yüzden sanırım sorun yok.`
`"Karmaşık oyunlar Kei-chan'ı dezavantajlı duruma düşürür.`
` O yüzden bugün, aşina olacağın bir oyun oynayacağız.`
` Sıradan bir kart oyununa ne dersiniz...?`
` ...`
`Mesela, Bekâr Kaçtı!?"`
`"Pekâlâ! Hadi başlayalım!!"`
`"Bir ceza olmadığı sürece gerçekten insan kendini veremiyor!`
` Bu sefer kaybeden yüzünün boyanmasına mahkum olacak!`
` Ne dersiniz!?"`
`"Whoa,`
` whoa`
` ...Silinmez kalem olmayacak, değil mi?`
` ...Değil mi...?"`
`...Silinmez mi... Yüzümüzü silinmez kalemle mi boyamak istiyor?`
`"Bu mükemmel—!!!!"`
`Satoko bu fikri destekledi.`
`Böylesine ağır bir cezayı düşününce irkilmedi bile.`
` Oynamak için can atıyor gibiydi.`
`...Eğer böyle olacaksa, ben de kaybedemem!`
`"O zaman desteyi kesiyorum... ve dağıtıyorum!"`
`Bekâr Kaçtı, Papaz Kaçtı ile hemen hemen aynı şey.`
`Tek bir farkı var: papaz belli değil.`
` Onun yerine, başlangıçta desteden bir kart çıkartırsın.`
`Yani oyunun sonunda eşi olmayan bir kart kalır.`
`Hangi kartın papaz olduğunu önceden bilemezsin.`
` Oldukça heyecan verici bir oyun!`
`"Şimdi kartı çıkartacağım."`
`Mion bir kart çıkarttı ve yüzü aşağı bakacak şekilde masanın üzerine koydu.`
`Herkes dikkatle karta baktı.`
`"Ne olduğu, oyunun sonlarında belli olacak.`
` Başlangıçta anlamanın bir yolu yok."`
`Ama... diğerleri çok ciddiydi.`
` Benim kadar rahat görünmüyorlardı.`
`Bir yandan birbirlerinin tepkilerini ölçerken, bir yandan da kendi kartlarını kapalı olanla karşılaştırdılar.`
`Sanki...kapalı kartın ne olduğunu görebiliyor gibilerdi...`
`...Hayır, bu olamaz.`
`"...Bu deste oldukça yıpranmış.`
` ...Bana sakın...herkesin masada hangi kart olduğunu üstündeki çiziklerden anlayabildiğini söylemeyin..."`
`"Toplumumuzun ikinci kuralını hatırla~`
` Keiichi-san da kazanmak için elinden geleni yapmalı~!"`
`"Bazı kartlar oldukça benzersiz... Keiichi-kun onları oldukça çabuk hatırlayabilmeli."`
`Bunu o kadar içten söyledi ki.`
`"Ö-Öyle olsun!!`
` Böyle küçük bir şeye dayanarak kazanacağınızı sanmayın!!!"`
`...Öfkeli bir şekilde karşılık verdim ama dezavantajlı olduğum çok açıktı.`
`Ne de olsa... her bir kart için aşınma ve yıpranmayı ezberleyecek kadar ileri gitmişlerdi...!`
`Bu basit bir Bekâr Kaçtı oyunu değildi.`
` ...Eğer bu bir sınav olsaydı...`
` o zaman önlerinde bir cevap kağıdıyla oynuyor olurlardı!!`
`Haydi bakalım!`
` Dikkatsizliğinizden yararlanıp sizi kendi oyununuzda yeneceğim...!`
`...Bu anlamsız özgüven... yakında ezilecekti...`
`"Kekeke!`
` Keii-chan, elini sağdan sola söyleyeyim mi?`
` Üç,`
` Dört,`
` Dokuz,`
` Vale,`
` Kız."`
`"WaAargh!!"`
`"...Bu arada, bekâr da Karo Vale."`
`"GaAaRgh!!"`
`"Yerlerini değiştirsen bile ne olduklarını söyleyebilirim!`
` Bittim!!"`
`"UuUrrgh!!"`
`Hazır olduğumu sanıyordum... ama bu kadar acımasız olması... Dayanılır gibi değil!!!!`
`"Ş... Şeytanlar...`
` Hepiniz şeytansınız...!`
` Rena... şeytan... değil, değil mi...?"`
`"Ö-Özür dilerim, Keiichi-kun.`
` ...Bu Kupa Üçlü, değil mi?`
` ...Bittim!"`
`"UwaAaaAaaAaaaAAah!!"`
`Merhamet kırıntısı bile yok...!!`
` Rena... Ve hatta Rika-chan'da bile...!!`
`Bu kulüp aktiviteleri hafife alınacak şeyler değildi.`
` Bu kulübün bir mezunu en acımasız durumlarda bile hayatta kalabilirdi...`
`Eğer sınıfça boynumuza patlayıcı tasma takılacak ve ıssız bir adaya bırakılıp ölesiye dövüştürülecek olsaydık, bu çocuklar herhalde suya bırakılan balık gibi sevinirlerdi.`
`Sınıf arkadaşlarının her birini avlarken duyacakları sevinci şimdiden hayal edebiliyorum...`
`"Sistem en düşük puana göre.`
` Puanları, sıranın kendisi belirliyor. En düşük puana sahip olan kazanır!"`
`"...Keiichi sonuncu olduğu için beş puanı var."`
`Puan tabloma şimdiden bir 5 yazılmış...!`
`"...B-Bence yeni bir deste kullanmazsak Keiichi-kun'a haksızlık olur."`
`"Sorun değil, sorun değil. Kei-chan sonuçta bir erkek.`
`Şartlar aleyhine olsa bile durumu tersine çevirebilir, değil mi!?"`
`"Aşağılık bir köylü gibi eve kaçıp gözyaşlarıyla yastığını yıkaması uygun olur, değil mi~??"`
`Minik bir el, kontrol dışı bir hüsrandan titreyen başımın üzerine uzandı.`
` ...Rika-chan'ın eliydi.`
`"...Savaşmaya devam et,`
` evet~."`
`Rika-chan'ın cesaretlendirici sözleri sayesinde sakinleşebildim.`
`Sakin olmalısın, özellikle de köşeye sıkıştığında.`
` ...Bu kriz sırasında toplayabildiğim "güç" buydu.`
`İyi düşün, Keiichi Maebara.`
`...Acele etme ve kartlara dikkatlice bak.`
`Rena'nın dediği gibi, kartların birçoğunun kendine özgü işaretleri var ve bu da onları belirgin kılıyor. Onları ezberlemek oldukça basit olmalı.`
`Bu durumda ne yapabileceğini düşün. Kazanma şansını artırmak için elinden gelen her şeyi yap.`
`"Vay... Harika, Keiichi-kun. İşte böyle!"`
`Üzerinde özgün işaretler bulunan kartları ellerimle ya da başka kartlarla kapatarak görünmeyecekleri şekilde dizdim.`
`"...Köşesi yırtık olan Beşli olmalı...`
` Ve... bittim."`
`O değerli ipuçlarından hiçbirinin elimden kaçmasına izin veremezdim.`
` Tüm bilgiler birer silahtır.`
`Sonra sıra bana geldi.`
`Satoko benim için kartlarını açtı.`
`"Yedili'yi istiyorum.`
` ...Bu mu acaba?"`
`"...Kim bilir...`
` Onu almadan bilemezsin..."`
`Yüz ifadesinde biraz endişe vardı.`
` ...Sanki alınmasını istemiyormuş gibi... Bu tür bir ifade...!`
`Bu anlık hatanın elimden kaçmasına izin vermem!!`
`"Biliyorum!!`
` İşte buuuu!!!!"`
`Aldım!`
` Maça Yedili...!!!`
`"Ooo!" diye bir tezahürat yükseldi!`
`"B-Bu-Bu-Bu da ne!?`
` Ye-Yedili ayırt etmesi en zor olan olmalı~!?!?!"`
`İşaretleri ezberlemekten değildi. Bir kart seçerken yüz ifadelerindeki o ufak değişiklikler yeterliydi!`
`"Bunu benden saklayamazsın, Kei-chan!`
` ...Bu işaret Karo İkili olduğu anlamına geliyor.`
` ...Ne!?"`
`Kendi hatasından dolayı irkildi.`
` Tabii ki diğer herkes de öyle...!`
`"...Whoa`
` ...Mii-chan nadiren bir kartı yanlış okur."`
`"H-Hayır...`
` Kei-chan`
` ...`
` Sen... mi yaptın...!!"`
`Onları farklı "işaretlerle" ayırt ediyorlardı.`
` Bu işaret bir "tırnak çiziğiydi."`
`Bu... yüzden...`
` yeni bir işaret koydum!!`
`"Onu Karo İkili olarak... gizlediğini mi söylüyorsun!?`
` N...Ne kadar etkileyici bir zekâ gösterisi!!!"`
`"...Keiichi tam isabet vurdu."`
`Alkış alkış alkış..`
`"Bu harika, Keiichi-kun!`
` İnanılmaz bir maçtı, biliyor musun!? Biliyor musun!?"`
`Başı çeken Mion'u yendikten sonra, muhteşem savaşım beni kendimden geçirmişti.`
`Ancak toplam puana bakılırsa, Mion'un kazanacağı ve benim sonuncu olacağım çoktan kesinleşmişti.`
`Mion'un sinirlerini bozmak için sesimin tonunu dikkatle seçerek kibirli bir şekilde güldüm.`
`"...Şey... kaybeden ben olacağım, ama sonunda Mion'u Karo'yla alt ettiğim için mutluyum.☆`
` Bwahahahahaa~...♪"`
`Bu, zaten zirvede olan ve zaferi garantilemiş olan Mion'a efsanevi bir tokat olmalı...!`
`"Bu turun birincisi Kei-chan olsa bile, yine de genel olarak sonuncu olacak`
` ...`
`Bundan nefret etmiyor musun?"`
`"Tabii ki ediyorum!"`
`"Hadi bir düello yapalım.`
` Tek şans!`
` Eğer sen kazanırsan, ilk ve son sırayı değiştiririz! ...Ne dersin!? Var mısın!?"`
`Kandı!`
`Onu kışkırtmadan mümkün olmayacak bir çevirme şansı!!`
`"Tek şans mı diyorsun?`
` Kuralları duyayım."`
`Mion elindeki iki kartı çıkarttı ve birini masadaki joker kartıyla değiştirdi, ardından ortaya çıkan eli arkasına doğru karıştırdı.`
`"Sağ elimdeki mi sol elimdeki mi!`
` Eğer jokerin hangi elimde olduğunu tahmin edebilirse, o zaman Kei-chan kazanır!"`
`"Az önce arkanı dönerken jokeri çıkartmadın, değil mi!?"`
`"Eğer Kei-chan kaybederse, diğer elimdeki kartı göstereceğim.`
` Öyle olur mu?"`
`Diğer üçü olayların bu beklenmedik dönüşü karşısında endişeyle yutkundu.`
`"...Pekâlâ!!`
` Yapalım öyleyse!!!!"`
`Mion her iki elinde birer kart tuttu ve bana uzattı!`
`Önce onları yakından incelemem gerekiyordu...!`
`Sağdaki kartta ayırt edici hiçbir işaret yoktu, hangisi olduğunu anlayamadım.`
`"...Hangisi, merak ediyorum... Keiichi-kun... Dikkatli ol!"`
`"Evet, tabii ki! ...Büyük bir comeback yapmam için... bir fırsat doğdu!!"`
`Soldaki karta yakından baktığımda biraz yıpranmış olduğunu gördüm. Daha önce görmediğim bir şey değildi.`
`"Ah... Bu kart...!!"`
`Satoko'nun söylediklerinin gözümden kaçmasına izin vermedim.`
`Mion dilini şaklattı.`
`Ezberlediğim küçük sayıdan soldaki kartın üzerindeki işareti tanıyamadım.`
`Soldaki kartın ne olduğunu bilmiyordum ama Satoko'nun tepkisinden o kartın oyun sırasında zaten karşıma çıkmış olduğunu anlayabiliyordum.`
`Daha önce karşıma çıktığına göre, bu kesinlikle joker olmadığı anlamına geliyordu!`
`"...Hmmm.`
` Kei-chan sağdaki olduğunu mu düşünüyor?`
` O zaman sağı mı seçeceksin?`
` Sağ mı?"`
`...Soldaki kart kesinlikle joker değildi. Eğer bu teoriye güvenebilseydim, o zaman sağdaki kartın joker olduğunu söyleyebilirdim.`
`Mion'un kışkırtmaları olmasa bile... Sağdaki kart en şüpheli olanıydı.`
`Ama sadece Satoko'nun tepkisine bakarak karar vermek biraz acelecilik olmaz mıydı!?`
` Daha... dikkatli...`
` ...`
` Ah!`
`...Şimdi hatırladım...!!`
` O işaret... Soldaki kart...`
` Hiç şüphe yok!`
` Sinek Yedili!!!`
`"Oh...`
` Gördüğüm kadarıyla Sinek Yedili..."`
`Ben kazandım!`
` Soldaki kart Sinek Yediliydi!`
`Bu da sağdaki kartın... joker olduğu anlamına geliyordu!!!!`
`Ve sonra, elim sağdaki karta dokunmadan hemen önce, donup kaldım.`
`"...Huhuhuh...`
` heheheh...`
` Mion'dan daha azını beklemezdim."`
`Doğru kartın joker olduğunu onaylamadan hemen önce, ani duruşum karşısında seyirciler arasında bir mırıltı dalgası oluştu.`
`"??`
` He?`
` Keiichi-san ne diyor olabilir??`
` Yani, soldaki..."`
`"...Shh."`
`"Heh...`
` Kei-chan sağdakinin joker olmadığından nasıl bu kadar emin olabiliyor?"`
`Mion beklenmedik bir soru sordu.`
` Herkes şaşkındı.`
`"Sağdaki kartın ne olabileceğini bilmiyorum.`
` Ama soldakinin Sinek Yedili olduğunu biliyorum."`
`"O zaman!`
` Sağdakinin joker olması gerekmiyor mu!?`
` İçlerinden biri joker olmalı, değil mi!?"`
`"Evet.`
` ...Bunlardan biri joker, değil mi?"`
`"...Keiichi'nin sezgileri iyiymiş."`
`"Heh?`
` Rika-chan, ne demek istiyorsun...?"`
`"Yani özetle...`
` Sinek Yedili...`
` Onu önceden Satoko'nun Maça Yedilisiyle eşleştirerek çıkartmıştım...!"`
`Herkesin dikkati aynı anda ıskarta yığınına yöneldi!`
`O özensiz yığından işin aslı anlaşılamıyordu...!`
`"Demek ki...`
` Mion atılan kartlardan birini çıkarttı... sonra onu soldaki kartın üzerine hizaladı... ve bunun anlamı—!!!"`
`"...Anladım, anladım!`
` Bu sol kart... Sinek Yediliymiş gibi gösteriliyor, değil mi!?"`
`Maçın başından beri ilk kez Mion'un yüz ifadesinde bir gölge belirdi, ve ben de bunun gözümden kaçmasına izin vermedim.`
`Sonra... büyük bir gösterişle, yüksek sesle ilan ettim!!`
`"Joker...`
` ...`
` soldakiiiiiiiiiiiiiii!!!!!!"`
`Hararetli bir andı...!`
` O bir saniye oradaki herkes için sonsuzluk gibi geldi.`
`Sessizliği bozan ilk kişi... Mion oldu.`
`"...Bu kulübün ilk başkanı olarak, çeşitli performanslara tanık oldum.`
` Kei-chan...`
` seninki...`
` en iyisi.`
` ...En iyinin en iyisinin de en iyisi!"`
`Bu muhtemelen Mion'un edebileceği en büyük iltifattı.`
` Mion iki elindeki kartları da düşürerek... yenilgiyi kabul etti.`
`...Benim...`
` comeback zaferim!!!!!!!`
`Rika-chan elini başıma koydu ve zaferimi kutlamak için başımı okşamaya başladı.`
`"Ha...?`
` ...Rika-chan...?"`
`Rena ve Satoko sanki bir hayalet görmüş gibi bize bakakaldılar...`
`"Ne oldu, Rena? Sonuçta hile falan yapmadım, değil mi?? Bu adil ve dürüst bir kapışmaydı!"`
`"...Rika... sadece teselli etmek için...birinin başını okşar."`
`Huh...? Bu da ne demek oluyor...?`
`O anda, Rena küçük bir çığlık attı.`
`"Ke... Keiichi-kun...!`
` ...Demek böyleydi...!?!?"`
`"Biliyor musun, Kei-chan.`
` Bu kadarını tahmin edeceğini düşünmüştüm.`
` ...Heheheh!"`
`Herkes donup kalmıştı.`
` ...Hayır, sadece ben kalmıştım...`
`"Bu bir kumardı.`
` Eğer küçük bir velet gibi hemen sonuca atlasaydın, o zaman kaybederdim."`
`...Herkesin emin olduğu cevap buydu...`
`Mion kaybeden eldeki kartı aldı...`
`"Kei-chan, aslında bu mağlubiyetle gurur duymalısın."`
`Kartı çevirdi...`
`...Bu... bu düellonun galibini ilan eden karttı.`
`Sinek Yedilinin altındaki kart`
` ...`
` İnanılır gibi değil! Karo İkiliydi!`
`T-Tuzağın arkasında bir tuzak vardı...!!`
` Eğer sadece bu kadar derinlemesine düşünmeden doğru olanı seçseydim...!`
`"...Ben, Mion Sonozaki, kulüp başkanı olarak...`
` Maebara Keiichi'yi...`
` kulübümüze üye olarak...kabul ediyorum...!!!"`
`Sersemlemiş bir şekilde dizlerimin üzerine çöktüğümde, yenilgime rağmen gösterdiğim mükemmel çaba için herkes beni alkışladı.`
`"Maç sona erdi!!`
` Bugünün galibi benim! Sonozaki Mion! Ve şanlı kaybedenimiz...`
` Maebara Keiichiiii~!!!"`
`Herkes neşeyle alkışlayarak bir gürültü patlattı.`
`Yenildiğimi hissettim, ama o kadar sağlam bir şekilde yenilmiştim ki nasıl oluyorsa rahatlatıcı hissettiriyordu...`
`"Mii-chan gizlice o küçük numarayı yaptığında heyecanlandım ve 'Yine yapacak!' diye düşündüm."`
`"Keiichi-san doğru karta dokunmadan bir an önce durduğunda, 'Kandı~!' diye düşündüm."`
`"...Oldukça kolay bir şekilde kandı."`
`...Huh?`
`Hey, bekle.`
`Hepsi başından beri biliyor olmasına rağmen bu kadar heyecanlandılar mı...??`
`"...Herkes daha eğlenceli hale getirmek için heyecanlandı."`
`...`
` Siz...`
`"Siz şeytansınıııız! Sizi canavarlaaaar~!!!"`
`"Şimdi, o zaman, Kei-chan... cezanın zamanı geldi...!`
` Katıldığın ilk gün olduğu için,`
` Üstüne çok gelmeyeceğim, tamam mı?`
` ...Okula gelmeyi reddedersen bu bir sorun olur!"`
`Diğer üç üye kollarımı ve omuzlarımı sıkıca tuttu.`
`Mion dudaklarını yalayarak yaklaştı...`
`Sağ eli cebinden bir şey çıkarmaya gitti.`
`Bu... bir keçeli kalem!! Hem de... devasa ve kalıcı olanından!!!`
`"Tamam...İşte başlıyoruzzz~!"`
`Kalemin kapağını çıkardı ve ben sabitlenmişken yavaşça yüzüme yaklaştırdı...!`
`"H-Ha...`
` HAaAaAaYııı...ıı...rr...!!!"`
`Ölüm sancılarımı serbest bıraktım...`
`Kulüp faaliyetleri biter bitmez Rena uçup gitti.`
`Muhtemelen dün eve götüremediği şu 'tatlı' Colonel Sanders'ı çıkarmak için.`
`Yani bugün eve sadece Mion ile ben yürüyorduk ve bu oldukça nadir bir şeydi.`
`"Hazine dağı, ha...`
` Onu çöpe atanlar muhtemelen en çılgın rüyalarında bile Rena'nın onlara minnettar olacağını düşünmemişlerdir."`
`"Hazine dağı", daha önceki baraj şantiyesini kastediyor.`
`...Ah, doğru ya. Mion muhtemelen bana söyler.`
`Orada gerçekleşmiş gibi görünen parçalayarak öldürme olayı...`
`"Orada, biliyorsun, baraj şantiyesinde.`
` ...Orada bir şey oldu mu?`
` Uzun zaman önce?"`
`"Bir şey olduğu kesin. Büyük bir savaş verildi!`
` Oturma eylemleri ve gösteriler yapıldı!"`
`Duymak istediğim şeylerden biraz farklıydı ama yine de dinlemeye karar verdim.`
`"Baraj gölüne gömülecek olan bizim topraklarımızdı.`
` Muhtemelen ben de mücadele ederdim."`
`"Hükümet adamları bu konuda bir hayli ısrarcıydı.`
` Büyüklük taslıyor ve ukalalık yapıyorlardı!`
` Bu işi parayla halledemeyeceklerini anladıkları için, bir sürü çirkin şey yaptılar!`
` Onlar kötü adamlardı!"`
`Mion sanki her şey gözünün önünde yaşanıyormuş gibi heyecanla konuştu.`
`"Sizin kazanmanıza şaşırdım... Federal hükümetle karşı karşıya değil miydiniz?"`
`"Belediye başkanı ve köyün önde gelenleri dilekçe imzaladı.`
` Tokyo'ya gidip milletvekilleriyle anlaştılar...`
` Ve sonuç olarak, imar planı geri çekildi.`
` Bu bizim mutlak zaferimizdi!`
`Ahahahahaha!"`
`"Hiç... şiddet yaşanmadı, değil mi?`
` Saldırı... ya da cinayet gibi?"`
`"Hiç."`
`Hemen sözümü kesti.`
`Tıpkı Rena'nın yaptığı gibi.`
`Onun sözleri tartışmanın bittiğini gösteriyordu.`
`Tomitake-san, o 'olayda' "bir kolun bulunamadığını" söylemişti.`
`Parçalanarak öldürülmüş... bir cinayet olduğunu düşünmüştüm... ama sanırım yanılmışım.`
`Merakımı gideremeden, içimden kederli bir şekilde iç geçirdim.`
`"Kaçtım. Yarın görüşürüz!`
` Kei-chan! Eve gidene kadar yüzünü yıkayamazsın, anladın mı!?"`
`"Anladım. Yıkamam!"`
`Mion yüzüme bakarken kahkahalarını tuttu.`
`...Ne tür iğrenç karalamalar çizdiklerini merak ediyorum...`
`Lanet olsun, Mion! Bugüne pişman olacaksın...!`
`Eğer rollerimiz tersine çevrilirse... kendimi tutmayacağım!`
` Yüzünün her yerine öyle bir çizerim ki, temizlik beziyle bile çıkaramazsın...!!!`
`Eve geldiğimde annemle karşılaştım ve kendimi bir kez daha utandırdım...`
`Eve geldiğimde zaten gergin bir ruh hali içindeydim.`
`...Bu bizim ailede alışılmadık bir şey değildi.`
`Babama ilham gelmediği zamanlarda hep böyle olurdu.`
`Kollarını kavuşturup evin içinde dolanır durur.`
`Annem kulağıma fısıldadı.`
`"Eve hoş geldin, Keiichi. ...Baban... şu anda biraz huysuz, o yüzden onu rahatsız etme, tamam mı?"`
`"Yeni bir fikir bulamıyor mu?"`
`"Teslim tarihleri bu sefer birbirine çok yakın olduğu için.`
` Babanın enerji toplamak için zamana ihtiyacı var, yoksa o kadar iyi çalışamaz."`
`Babamın resimleri tüm ailemizi besliyor. Fikirleri tükenirse, Maebaraların sonu olur.`
`(...Daha önce hiç aç kalmamıştık.`
` ...Acaba Babam... usta bir ressam olabilir miydi??)`
`"...Evin içinde dolanmak yerine dışarıda yürüyüş yaparak fikir edinmesi daha kolay olmaz mıydı?"`
`"Bu seferki eserin teması 'evin içinde.'`
` Görünüşe göre baban bu evi bir motif olarak kullanmak istiyor."`
`...Bu oldukça rahatsız edici bir motif.`
`"...Keiichi!! Arada bir odanı topla!! Berbat görünüyor!"`
`"Ö-Özür dilerim! Birazdan temizlerim!"`
`Ah, hadi ama! Lütfen odamı motif olarak kullanma...!`
`"Keiichi, yemekten önce hâlâ biraz zaman var.`
` O yüzden lütfen dışarıda yürüyüşe falan çık."`
`Babamın ruh hali geçicidir.`
`Aklına bir fikir gelir gelmez ruh hali düzelir ve mırıldanmaya başlar.`
`O zamana kadar, onu daha fazla kızdırmamak için yürüyüşe çıkmak kötü bir fikir olmaz.`
`"Sanırım öyle yapacağım."`
`Yürüyüşe çıkacağımı söyledim ama aklımda gideceğim belirli bir yer yoktu.`
`Sadece biraz oyalanmam gerekiyordu.`
`Bisikletime bindim ve nereye gideceğimi düşündüm.`
`Kitapçıya gidip kitap okuyabilirdim ama bisikletle şehre varmak yaklaşık bir saat sürerdi.`
`Döndüğümde hava kararmış olacağından mecbur kalmadıkça gitmek istemedim.`
`Geceleri Hinamizawa'nın yolları beni ürkütüyor.`
`Mion ya da Satoko bunu öğrenirse...`
` Huysuz bir şekilde sırıttım.`
`Oh, evet.`
`Rena muhtemelen hâlâ hazine dağındaydı... Baraj şantiyesinde.`
`Colonel Sanders'ın kazısı muhtemelen biraz zamanını alıyordu.`
`Bana borçlu olması o kadar da kötü olmazdı.`
`"...Belki bir sonraki kulüp etkinliğinde bu iyiliğimin karşılığını öder."`
`Biraz da kendi çıkarımı düşünerek baraj şantiyesine doğru yola çıktım.`
`Tomitake-san da orada olabilir.`
`Rena ve Mion'un bilmediğini söylediği olay hakkında bilgi sahibi olan tek kişi.`
`Onunla tekrar karşılaşırsam, daha fazla ayrıntı öğrenmek isterdim...`
`..."Burada, Hinamizawa'da gerçekten bir parçalama olayı mı oldu?" diye sormak gibi."`
`Asıl amacım buydu.`
`Çöp yığınının yamacında debelenen Rena'yı fark ettim.`
`Colonel Sanders orada sıkışıp kalmış gibi görünüyordu.`
`Rena onu tek başına çıkarabilecek gibi görünmüyordu.`
`Tomitake-san'ın etrafta olmadığını fark ederek, yamaçtan aşağıya doğru dengesiz bir şekilde inmeye başladım.`
`"Hey, Rena.`
` Ter içinde kalmış gibisin."`
`"...Whoa,`
` whoa,`
` Keiichi-kun!`
` ...Seni böyle bir yere hangi rüzgâr attı?"`
`Böyle bir yere, ha?`
` Anlıyorum. En azından farkındaydı.`
`"Kaza mahallinde acil yardım için bir sinyal aldım!`
` Yaralı nerede!?"`
`"Huh!? Huh!?`
` Kaza mı!?`
` ...Huh!?"`
`"Ama Colonel Sanders'ın canlı canlı çöp yığınına gömüldüğüne dair bir rapor vardı...!"`
`"Huh? ...O-Oh. Beni korkuttun...`
` Keiichi-kun, beni böyle korkutma."`
`"...Sadece şaka yapıyordum.`
` Rena'nın tek başına zorlanabileceğini düşündüm, bu yüzden yardım etmeye geldim."`
`"...Eh? ...R-Rena için... mi geldin...?`
` ...Hau."`
`Günlük kotamı doldurmuş oldum.`
`Rena'nın günde en az bir kez utandığını görmezsem, günlük besin ihtiyacımı karşılayamam.`
`"Şaka yapıyorum. Şimdi de sen beni utandırıyorsun!"`
`"...Ee... ha?`
` ...Şaka... hangisiydi? Hangisiydi!?"`
`Şaşkınlığını görmezden geldim.`
`"Tamam, şimdi yoldan çekil.`
` Peki Colonel Sanders nerede?"`
`"...Ah, pardon!`
` ...Şu aralıktan... görebiliyor musun?"`
`"O... gerçekten de derine gömülmüş...!!"`
`Colonel Sanders yan yatmış, etrafı tahtalar ve diğer inşaat malzemeleriyle çevrilmişti, sanki onu kafese kapatmışlardı.`
`Rena'ya göre, dün böyle değilmiş.`
`Görünüşe göre dün başka bir kaçak çöp kamyonu gelip çöpünü boşaltmış ve şimdide bu şekilde gömülmüş.`
`"...Bu yığını tek başına mı taşımaya çalışıyorsun...!?`
` O sıska kollarınla mı...!?"`
`O incecik kollarıyla bunu yapabilmesinin imkanı yok.`
`"...Ama... Colonel Sanders... çok taatlııı...`
` Mağazadaki Colonel Sanders zincirli... Ama bu... Bunu eve götürebilirim...`
` Hau..."`
`Eğer Rena bu Colonel Sanders'tan vazgeçerse, muhtemelen mağazanın önündekini çalmak için bir plan yapmaya başlar...`
`Rena'nın koruyucusu olarak, suç işleyerek ellerini kirletmesine izin vermeyeceğim!`
`"Çekil bakalım. Ben yaparım."`
`Rena yine kızardı ama bu sefer onu rahat bıraktım.`
`Yığın çok büyüktü.`
`Ayrıca, ne kadar çok gün kaybedersek, başka bir kaçak çöplük oluşma ihtimali de o kadar artıyordu.`
`Eğer daha da derine gömülürse, yapılabilecek hiçbir şey kalmazdı.`
`"Keiichi-kun, Rena da yardım edecek. Yardım edeyim."`
`"Sadece ayak bağı olursun, o yüzden geri dur!`
` Hrrrrnnnnnngh!!"`
`Hurdaları çıkart,`
` bük,`
` ve bir tarafa fırlat.`
`Kısa sürede ter ve tozla kaplanmıştım.`
`Uçuşan nesneler alacakaranlık gökyüzünde birbiri ardına güzel yaylar çiziyordu.`
`Kereste,`
` ahşap,`
` kontrplak.`
`Kahretsiiiin!!`
` Colonel Sanders'ı çok bariz görebildiğim halde...`
` ne kadar atarsam atayım, hep daha fazlası vardı!!`
`Rena'nın önünde böyle büyüklük tasladıktan sonra, çok az ilerleme kaydettiğim için kendimi çılgına dönmüş hissettim.`
`"...Eğer bunu cidden yapacaksam... Bir baltaya, testereye ya da başka bir şeye ihtiyacım olacak...!"`
`"Bu kadar yeter, Keiichi-kun...!`
` Çok terledin.`
` ...Bu kadar... çabalamana... gerek yok..."`
`"Rena, bunu sadece senin için yapıyorum.`
` Dert etme."`
`Rena kekelemeye başladı ve kıpkırmızı oldu.`
`Ah, tüh... Onun bir suçlu olmasını engellemek için elimden geleni yaptığımı söylemek istemiştim...`
`Her neyse.`
`"Sanırım bir molaya... ihtiyacım var...!`
` Bu... oldukça zorlu...!!"`
`Çimenli yamaçta sırtüstü uzandım.`
`"Üzgünüm... Üzgünüm...`
` Ter içinde... kalmışsın..."`
`Rena mendiliyle alnımdaki teri aldı.`
`Çok iyi geldi.`
`"Ş-Şey, birazcık... burada bekle, tamam mı?`
` Evim oldukça yakın.`
` Sana biraz arpa çayı getireceğim."`
`Mendili alnımda bırakan Rena koşmaya başladı.`
`Higurashilerin ağlamaları havayı hafifçe serinletti.`
`Rena'nın gittiğinden emin olduktan sonra kendimi toparladım ve daha önce keşfettiğim yere doğru yöneldim.`
`Bu, iple bağlanmış dergi ve gazetelerden oluşan bir çöp yığınıydı.`
`Yanılmıyorsam...`
` sanırım... buralarda bir yerdeydi...`
`İşte burada.`
`Pek de güvenilir sayılmayacak gazete yığınlarıydı.`
`Kronolojik olarak birkaç yıllık döneme göre dizilmişlerdi.`
`"...Oldukça rahatsız edici bir olaydı.`
` ...Kollardan birini hâlâ bulamadılar."`
`Eğer Tomitake-san'ın dediği gibiyse, kuşkusuz bu cinayetten bahsedilirdi.`
`Sıkıntılı zamanlardan geçiyoruz.`
` Bu mide bulandırıcı olayların sonu gelmiyor.`
`Toplumun büyük bir kısmı da bu olaylardan etkilenmişti.`
`Bu yüzden kayda geçmiş olmalıydı.`
` Bir yerde.`
`Paketleri açtım ve yağmurdan ıslanmış sayfaları dikkatle çevirerek içindekiler bölümüne baktım.`
`Burada yok.`
` Sonraki.`
` Burada yok.`
` Sonraki.`
`Ne zaman gerçekleştiğini bilmediğim için aramak zordu.`
`Suçlunun ya da kurbanın kim olduğunu da bilmiyordum.`
`Sadece burada yaşandığını biliyordum.`
`Rena'nın geri dönüp dönmediğini kontrol etmek için sık sık başımı kaldırıp bakıyordum.`
`Beni kirli bir dergiye aval aval bakarken görmesini istemezdim ama mesele sadece bu değildi.`
`Hem Rena hem de Mion bilmediklerini söylediler.`
`Ama şüphesiz böyle bir şey olmuştu.`
`...Tomitake-san yalan söylemediği sürece.`
`Eğer hem Rena hem de Mion...`
` "Ah. Evet, vardı."`
` Diye söylemiş olsalardı, o zaman buna bu kadar takılmazdım.`
`Ne Rena'nın ne de Mion'un konuşmak istemediği bir 'olay'.`
`Onlar iyi niyetle gizlemeye çalıştıktan sonra açığa çıkarmaya çalışmak...`
`Bu bana arkadaşlarıma karşı hareket ediyormuşum gibi hissettirdi.`
`"HINAMIZAWA BARAJ İŞÇİSİNE LİNÇ! PARÇALANARAK KATLETME!!"`
`...İşte burada!`
`Yer verilen makale sonlardaydı ve sanki öndeki renkli sayfalara bir fotoğraf koymuşlardı.`
`Yer verilen makalenin sayfaları birbirine yapışmıştı ve açılması kolay değildi.`
`Rena her an geri dönebilir.`
`...Acele etmem gerektiğini hissederek vazgeçtim ve fotoğraf sayfasını açtım.`
`Polis müfettişleri bir ceset torbası taşıyordu ve gazete muhabirleri de onları flaşlarla aydınlatıyordu.`
`Görüntü bulanıktı ve anlaşılması zordu ama başlıkları kesinlikle seçebiliyordum.`
`"Hinamizawa Şantiyesinde Trajik Bir Kâbus! Linç ve Cinayet/Parçalanma!"`
`"Kurban şantiye şefiydi. Önceden, ona saldırmış olanları her gün şöyle hırpalamıştı..."`
`"Günlük faaliyetleri sonucu patlayıcı bir tepki mi? Şantiye şefini böyle görmek korkunç bir görüntüydü..."`
`...Bu yaşanmıştı...`
` Gerçekten yaşanmıştı...`
`Detaylar bir sonraki sayfadaymış gibi görünüyordu.`
`...Duraksamadan sayfayı çevirdim.`
`...Üzerinde...`
`"Saldırganlar kurbanı baltalar ve kazmalarla katlettikten sonra,`
`bir balta kullanarak cesedi kafa, kollar, bacaklar ve gövde olmak üzere altı parçaya ayırmışlardı."`
`Sadece başlıktan bile bunun...`
` çok korkunç... bir olay olduğunu anlayabiliyordum...`
`Normalde linç etmek saldırı ve cinayetten ibarettir, değil mi...?`
`Balta ve kazmalarla parçalara ayırmak mı?`
` Bu linç etmek değildi.`
`Bu tam anlamıyla acımasız bir cinayetti, bir grup insan tarafından yapılan...`
`Vahşi bir cinayet.`
`Rena panik içinde kollarını çırptı, açıklamaya ve özür dilemeye devam etti.`
`Görünüşe göre ona oldukça sert bir bakış atmıştım.`
`"Ö-Özür dilerim... Sanırım tepkim biraz abartılıydı."`
`"H-Hayır... B-Ben de özür dilerim! ...Özür dilerim!"`
`...Gece yaklaşıyor.`
`Oldukça yorgunum ve sanırım kalanını yarın yapmaktan zarar gelmez.`
` Değil mi?"`
`"...Tamam."`
`"Neden bu kadar asık suratlı görünüyorsun? Yarın Colonel Sanders'ı çıkaracağız, değil mi!?"`
`"Haklısın. ...Ahahaha!`
` Gerçekten Colonel Sanders'ı yakında eve götürmek istiyorum~!"`
`İkimiz de bundan daha fazla özür dilemenin faydasız olduğunu biliyorduk.`
`Rena'nın getirdiği arpa çayıyla susuzluğumu giderdim ve artık soğumuş olan terimi sildim. Eve doğru yola koyulduk.`
`Ceketime sarıp sakladığım gazete yüzünden kendimi oldukça suçlu hissediyordum.`
