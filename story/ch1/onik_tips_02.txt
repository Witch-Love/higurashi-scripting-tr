`Daha Hazirandayız...`
` ama hava şimdiden çok sıcak.`
`Dışarıdaki higurashi'lerin "miii miii" diye cıvıldadıklarını duyabiliyordum ve geceleri sivrisinekler oluyordu.`
` ...Şimdiden yaz gelmiş olabilir.`
`...Tek tesellim sabahların hala serin olmasıydı.`
`"İlan ediyorum, yaz geldi!"`
`Satoko eteğini hafifçe sallıyordu.`
`...Bu hiç de hanımefendice değil.`
`...Küçük bir velet olsa bile, yine de bir kızdı.`
`"Keiichi-san tek düğmeli gömlekle oldukça havalı görünüyor...`
` Çok kıskandım."`
`"Bana kalırsa, senin giydiğin etek çok daha havalı.`
` Senin gibi bir kız bu mevsimde kot pantolon giymenin ne kadar sıcak hissettirdiğini anlayamaz!"`
`"...Çok... sıcak hissetmek... Hau..."`
`Bu kız uygunsuz bir şeyler hayal etmeye başladı...`
`"Rena'nın yazlık kıyafetlerinin güzel ve ferahlatıcı bir rengi var.`
` Onlara bakarken bile serinliyorum."`
`"Ahahahaha.`
` Teşekkürler!`
` Gerçekten çok ferah hissettiriyorlar."`
`"Keşke benim yazlık kıyafetlerim de Rena-san'ınkiler gibi esintili olsaydı."`
`"Ama Satoko-chan, senin yazlık kıyafetlerin tek parça olduğu için çok tatlı!`
` Rena da senin yazlık kıyafetlerini giymek isterdi.☆"`
`"Biliyor musun, bu aslında oldukça boğucu.`
` Senin giydiğin şeyin çok daha serin hissettirdiğine eminim."`
`"Ama taatlııı kıyafetlerle çok daha eğlenceli olurdu... Hao!"`
`...Rena ve Satoko'nun asıl değerlerinin temelde farklı olduğunu hissediyordum.`
`"Bu arada... bizim okulda üniforma yok."`
`"Evet.`
` Yok.`
` Uygun oldukları sürece, normal kıyafetlerde bir sorun yok."`
`Normal kıyafet giyen epey öğrenci var.`
` Üniforma giyen birkaç kişi de vardı ama hepsi aynı tasarımdaydı ve oldukça sadeydi.`
`"...Hepsinin giydiği üniforma ne?`
` Hepsi aynı."`
`"Bu şehir okulunun üniforması.`
` Ortada bir kural yok ama hepsi giyiyor."`
`"Lafı açılmışken, bizim gruptaki herkes farklı bir üniforma giyiyor, değil mi?`
` Bunları bir yerden almak için çok uğraştınız mı?"`
`"Evet, öyle. Mion-san temin etti."`
`"Mii-chan'ın akrabası ikinci el kıyafet mağazası işletiyor. Ülkenin her yerindeki okul kıyafetlerini ucuza alabildiklerini söylüyor."`
`"Yani onun akrabalarından bir sürü eşsiz okul üniforması almalarını istediniz."`
`...Şu Mion, muhtemelen arkadaşlarını oyuncak bebek gibi kullanmayı seviyordur.`
`...Garip bir ikinci el giyim mağazası olmalı.`
`İkinci el giyim mağazası olduğunu anlıyorum ama ülkenin dört bir yanındaki okulların kıyafetlerini stoklamak?`
`...Bu bir ikinci el giyim mağazası için oldukça garip.`
`Hakkında hiçbir şey bilmedikleri uzak okullardan kıyafet stoklamanın ne anlamı var?`
`"...Evet. Rena da anlamıyor.`
` Kullanılmış okul mayoları ve beden eğitimi üniformaları da var...`
` Kullanılmış olanları bulundurma fikrini sevmiyorum."`
`"Kulağa pek para kazanıyormuş gibi gelmiyor...`
` Biraz daha fazla kazanabilmek için Mion'u devreye sokmuşlardır."`
`"...Ama Mion-san büyük bir inançla "Çok tutacak ve büyük bir mağaza olacak!" diyor.`
` diyor."`
`...Okul üniformaları satan ikinci el bir giyim mağazası müşteriyle mi taşacak?`
`...Anlam veremiyorum.`
